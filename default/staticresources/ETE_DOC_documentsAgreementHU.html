<style>
    .documents-agreement {
        font-size: 11px;
    }

    .documents-agreement__underline {
        border-bottom: 1px solid black;
    }

    .documents-agreement__line-value {
        margin-top: 20px;
        min-height: 12px;
    }

    .documents-agreement ol {
        padding: 0;
    }

    .documents-agreement ol li {
        list-style-type: none;
        padding: 0;
        margin: 0;
    }
</style>

<div class="documents-agreement">
    <p class="doc-header">KÁRTYAIGÉNYLÉS</p>

    <p>CÉGNÉV: {!dataObject.Name}</p>
    <p>CÍM: {!currentOpportunity.Account.BillingCity}, {!currentOpportunity.Account.BillingStreet}</p>
    <p>Aláírásra jogosult neve: {!dataContactPrimary.First_Name__c} {!dataContactPrimary.Last_Name__c}</p>
    <p>Aláírásra jogosult telefonszám: {!dataContactPrimary.Phone__c}</p>
    <p>Cégjegyzékszám: {!currentOpportunity.Account.HR_Abteilung_HRA_HRB_und_HR_Nummer__c}</p>
    <p>Adószám: {!currentOpportunity.Account.Steuernummer__c}</p>
    <p>
        A FleetCor Hungary Kft. (“Fleetcor”) által kibocsátott üzemanyagkártyákra vonatkozó Általános Szerződési Feltételek (“ÁSZF”) 2.1 pontja alapján ezennel benyújtom kártyaigénylésemet, és szerződéskötésre vonatkozó ajánlatomat. Az ÁSZF rendelkezéseit magamra nézve kötelezőnek fogadom el, és elfogadom, hogy a Fleetcor és közöttem létrejövő egyedi szerződés egy sikeres hitelellenőrzést követően lép hatályba az ÁSZF 3.1 pontjával összhangban. Elfogadom, hogy a Fleetcor és közöttem szerződés jön létre (“Szerződés”) minden további irat aláírása nélkül, az ÁSZF rendelkezéseinek megfelelően, amikor a Fleetcor sikeres hitelellenőrzésről szóló értesítése hozzám e-mailen megérkezik. Tudomásul veszem, hogy amennyiben nem megyek át az ilyen vizsgálaton, úgy a Szerződés hatálytalan. Elfogadom, hogy az ÁSZF rendelkezései képezik a Szerződés rendelkezéseit, amelyek az ÁSZF-ben foglaltak szerint az ÁSZF mindenkori változásaival együtt változnak. Ezennel kijelentem, hogy az alábbi tájékoztatást elolvastam, annak tartalmát megértettem és az ÁSZF rendelkezéseit kifejezetten elfogadom.
    </p>
    <h4 style="text-align:center;">Tájékoztatás</h4>
    <p style="text-align:center;">A Polgári Törvénykönyvről szóló 2013. évi V. törvény 6:78. § (2) bekezdése alapján a FleetCor tájékoztatja leendő ügyfeleit, hogy az ÁSZF alábbi, félkövér és dőlt betűvel kiemelt rendelkezései térnek el lényegesen a jogszabályoktól vagy a szokásos szerződési gyakorlattól.</p>
    <p style="font-weight:600;">
        A Shell Hungary Zrt. által kibocsátott és a FleetCor Hungary Kft. által kezelt Üzemanyagkártyákra vonatkozó Általános Szerződési Feltételek
    </p>
    <p>
        A következő Általános Szerződési Feltételek szabályozzák a Shell Hungary Zrt. által kibocsátott üzemanyagkártyákat, illetve azok FleetCor Hungary Kft. általi értékesítését és kezelését. Amennyiben a Fleetcor és a Szerződő Kártyabirtokos nem állapodnak meg kifejezetten eltérően írásban (beleértve az emailezést is), úgy a jelen Általános Szerződési Feltételek mindenkori változata felülír minden korábbi, Fleetcor által kibocsátott Általános Szerződési Feltételt és felülír minden Általános Szerződési Feltételt, amelyre a Szerződő Kártyabirtokos hivatkozik (akár Igényléssel vagy mással összefüggésben).
    </p>
    <p>1. Fogalom-meghatározások</p>
    <p>A jelen Általános Szerződési Feltételekben a következő szavak, kifejezések vagy fogalmak a következő jelentéssel bírnak:</p>
    <p>Megállapodás a Szerződő Kártyabirtokossal kötött megállapodást jelenti, amely szerint a Szerződő Kártyabirtokos Termékeket vásárol a Kártya felhasználásával, beleértve bármely Igénylést, Kártya- és szolgáltatási díjat, a jelen Általános Szerződési Feltételeket és bármely mellékletét, függelékét és csatolmányát, azok mindenkori módosításait is beleértve.</p>
    <p>Értesítések az Online Szolgáltatásokon keresztül küldött üzenetek, amellyel a Szerződő Kártyabirtokost értesítik arról, hogy egy vagy több Kártyát szokatlan módon használtak, amelynek köre korlátozható a jelen Megállapodásban meghatározott választások szerint.</p>
    <p>Igénylő bármely társaság, társulás, csoport, cég vagy más személy, amely Kártyát igényel és bármely személy, aki aláírja a Megállapodást.</p>
    <p>Igénylés bármely igénylőlap és/vagy bármely dokumentum, amelyet megküldtek, kitöltöttek és/vagy aláírtak a Szerződő Kártyabirtokos nevében, amelyben a Szerződő Kártyabirtokos Megállapodást kíván kötni.</p>
    <p>Kapcsolt személy bármely természetes vagy jogi személy, amely kapcsolt viszonyban és/vagy pénzügyi kapcsolatban áll a Szerződő Kártyabirtokossal (pl. a Szerződő Kártyabirtokos cégcsoportjának tagjai).</p>
    <p>Felhatalmazott kártyabirtokos bármely természetes vagy jogi személy, akinek a Szerződő Kártyabirtokos Kártyát biztosított, beleértve (a félreértések elkerülése végett) bármely Kapcsolt személyt vagy képviselőjét.</p>
    <p>Kártya bármely kártya vagy hasonló eszköz, amelyet a Fleetcor a Szerződő Kártyabirtokos részére biztosít annak érdekében, hogy a Kártyabirtokos Termékeket tudjon vásárolni, amely a következő kategóriák egyikébe eshet: (a) Vezetői kártyák, amelyet a Kártyán megnevezett bármely Felhatalmazott kártyabirtokos használhat bármely jármű tekintetében; (b) Jármű Kártyák, amelyet bármely Felhatalmazott kártyabirtokos használhat azon jármű vonatkozásában, amely feltüntetésre került a Kártyán; (c) Vezetői/Jármű Kártyák, amelyet a Kártyán megnevezett Felhatalmazott kártyabirtokos a Kártyán meghatározott jármű vonatkozásában használhat; (d) Szabadon felhasználható kártyák; és (e) fobs, amelyek, többek között, elektromos jármű töltésre használt eszközök. Kártya- és szolgáltatási díjak a Megállapodásban meghatározott díjak és egyéb fizetendő összegek, ahogyan azt a 7. pont tartalmazza.</p>
    <p>Kártyabirtokos a Szerződő Kártyabirtokos és a Felhatalmazott kártyabirtokos, ha van ilyen.</p>
    <p>Kártyaprogramban Résztvevő: (a) a kiskereskedő kút vagy más olyan, a Fleetcor Csoport tagja által meghatározott kiskereskedő; és/vagy (b) bármely társaság (függetlenül attól, hogy a Fleetcor Csoport tagja vagy sem), amellyel a Fleetcor Csoport bármely tagjának megállapodása van, amely alapján átadja a Termékeket közvetlenül a Kártyabirtokos részére bizonyos fajtájú Kártya felhasználásával.</p>
    <p>Irányítás bármely társaság tekintetében az adott társaság törzstőkéjéhez rendelt szavazati jogok legalább 50 százalékának jogi vagy tényleges tulajdonban tartása.</p>
    <p>Elutasított vagy Korlátozás alá eső Fél a fél, amelyre: (a) nemzeti, regionális vagy többoldalú kereskedelmi vagy gazdasági szankció vonatkozik, beleértve különösen, de nem kizárólag az Egyesült Nemzetek Szervezete, az Egyesült Államok, az Európai Unió (EU) vagy egy EU Tagállam által vezetett, mindenkori listákon szereplő személyeket; vagy (b) amelyet közvetlenül vagy közvetetten ilyen személy irányít vagy tulajdonol vagy ilyen személy nevében jár el.</p>
    <p>Fleetcor a FleetCor Hungary Kft.</p>
    <p>Fleetcor Csoport a Fleetcor Technologies, Inc. És bármely társaság (beleértve, a félreértések elkerülése végett a Fleetcort is), amelyet jelenleg a Fleetcor Technologies, Inc. irányít közvetlenül vagy közvetetten.</p>
    <p>Fleetcor Weboldal a www.fleetcor.hu vagy más hasonló URL, amelyről a Szerződő Kártyabirtokost időről időre értesítik.</p>
    <p>Szellemi tulajdon bármely szabadalom, védjegy, szolgálati védjegy, jog (akár lajstromozott, akár nem) bármely formatervezési mintával, az előzőek lajstromozási kérelmével kapcsolatosan, kereskedelmi vagy üzleti nevek, szerzői jog (beleértve a számítógépes szoftverrel kapcsolatos jogokat is) és topográfiai jogok; know-how, beszállítói és vásárlói listák és más szellemi tulajdont képező ismeret vagy információ; internetes domain nevek; goodwill-t és jó hírnevet védő jogok és minden hasonló jog és jogvédelmi eszköz, amely a fentiekhez hasonló vagy hasonló hatással rendelkezik bárhol a világon és minden felhasználási jog és hozzájárulás, a fent részletezett jogokkal és jogvédelmi eszközökkel kapcsolatosan.</p>
    <p>Online Szolgáltatások a Fleetcor Weboldalon keresztül elérhető szolgáltatások.</p>
    <p>Jelszó bármely jelszó vagy kód, amelyet a Fleetcor ad ki a Felhasználó részére az Online Szolgáltatások használatához.</p>
    <p>Személyes adatok bármely, azonosított vagy azonosítható (beleértve az online azonosíthatóságot, eszköz azonosítókat, IP címeket és hasonló módszereket is) egyénre vonatkozó információ. PIN a Kártyabirtokos személyes azonosító száma.</p>
    <p>PIN Mailer bármely dokumentum vagy csomagolás, amelyet arra használnak, hogy a Kártyabirtokos Kártyájához tartozó PIN-t átadják a Kártyabirtokos részére.</p>
    <p>Szerződő Kártyabirtokos bármely testület, társaság, társulás, csoport, cég vagy más személy, amely Megállapodást kötött a Kártyák biztosítása érdekében.</p>
    <p>Korlátozás alá eső ország olyan ország vagy állam, amelyre átfogó kereskedelmi szankció vagy embargó vonatkozik.</p>
    <p>Értékesítési bizonylat egy (kézzel vagy elektronikusan kiállított) bizonylat, amely igazolja a Termékek átadását a Kártyabirtokos részért egy Kártyatranzakció keretében.</p>
    <p>Termékek bármely áru vagy szolgáltatás, amelyet a Kártyabirtokos megvásárolhat a Kártya felhasználásával és megszerezhet közvetlenül a Kártyaprogramban Résztvevőktől a Megállapodás szerint. A Kártyára vonatkozó vásárlási kategória a Kártyán feltüntetésre kerül.</p>
    <p>Útdíjak bármely teher vagy útdíj, amely bizonyos utak használatával függ össze a Kártyaprogramban Résztvevők hálózatában. Adott esetben a Felhatalmazott kártyabirtokos vagy a Szerződő Kártyabirtokos felhatalmazza a Fleetcort vagy a Fleetcor Csoportot, hogy kifizetéseket teljesítsen a nevében és számlájára, bármely díj tekintetében, amellyel a Felhatalmazott kártyabirtokos vagy a Szerződő Kártyabirtokos tartozik a vonatkozó Útdíjak jogosultja felé. A számlát a vonatkozó útdíj jogosultja bocsátja ki. A Fleetcor a Szerződő Kártyabirtokos részére biztosítja a számlakivonatot a számlázási terv szerint. A félreértések elkerülése végett, a Fleetcor jogosult kiszámlázni a Szerződő Kártyabirtokos részére minden útdíjat a keletkezés hónapját követő hónapban. Mind a Fleetcor és a Fleetcor Csoport kizár minden felelősséget az útdíj jogosultjának felróható cselekménnyel és a számlázási hibákkal kapcsolatosan.</p>
    <p>Felhasználó a Szerződő Kártyabirtokos vagy egy személy, akinek a részére Felhasználói azonosítót vett nyilvántartásba a Fleetcor (beleértve, a félreértések elkerülése végett, bármely Kártyabirtokost is) és akit feljogosított a Szerződő Kártyabirtokos, hogy igénybe vegye az Online Szolgáltatásokat.</p>
    <p>Felhasználói azonosító bármely azonosító kód, amelyet a Fleetcor adott ki a Felhasználó részére az Online Szolgáltatásokkal kapcsolatos felhasználásra.</p>
    <p>Felhasználási korlátozás(ok) bármely ellenőrzés vagy korlátozás, amelyet a Fleetcor állapított meg vagy amelyről megállapodott az egyes Kártyák használatával kapcsolatosan és/vagy bármely Kártya számlával kapcsolatosan, amelyet a Fleetcor rendszer technológiája alkalmaz vagy amely bármely önállóan alkalmazandó szerződésben, vagy termékleírásban került meghatározásra. Szabadon felhasználható kártya a bármely Felhatalmazott kártyabirtokos által bármely jármű tekintetében használható Kártya.</p>
    <p>2. Elfogadás</p>
    <p>2.1 A Megállapodás Szerződő Kártyabirtokos általi aláírása (beleértve az e-aláírást is) vagy bármely Kártya használata azt követően, hogy a Szerződő Kártyabirtokos megkapta a Megállapodást, a feltételek Szerződő Kártyabirtokos általi elfogadásának minősül, saját maga és bármely Kapcsolt személy tekintetében, akinek a tekintetében a Szerződő Kártyabirtokos aláírta a Megállapodást.</p>
    <p>2.2 A Szerződő Kártyabirtokos kizárólag a maga és/vagy a Kapcsolt személyek tekintetében írja alá a Megállapodást.</p>
    <p>2.3 Ha a Szerződő Kártyabirtokos aláírja a Megállapodást egy Kapcsolt személy javára és/vagy egy Kapcsolt személyre vonatkozó információt ad át a Fleetcor részére, úgy a Szerződő Kártyabirtokos nyilatkozik és vállalja, hogy: (a) felel a Kapcsolt személyek részére átadott Kártyákkal végzett ügyletekért; (b) megfelelő jogosultsággal rendelkezik, hogy eljárjon a Kapcsolt személy javára, jogosult adatot közölni a Kapcsolt személyről és rendelkezik minden hozzájárulással, amely szükséges ehhez; (c) tudomással bír arról (és erről értesítette a Kapcsolt személyt is), hogy az átadott adatokat a Fleetcor Csoport nevében vagy javára üzemeltetett rendszerekben tárolják és a Kapcsolt személy képviselői (beleértve a félreértések elkerülése végett a Szerződő Kártyabirtokost is) hozzáférhetnek a Kapcsolt személyre, valamint magukra vonatkozó adatokhoz, az alábbi 12. pont - Személyes adatok rendelkezései szerint; (d) elősegít minden hitelképességi felmérést bármely Kapcsolt személy vonatkozásában, oly módon, hogy beszerzi írásos hozzájárulásukat ehhez a Fleetcor által előírt eljárás szerint; (e) tudomással bír arról (és erről értesítette a Kapcsolt személyt is), hogy az általa biztosított adat kapcsolatot létesíthet a Kapcsolt személyek között bármely hitelértékelő ügynökségnél és ez a kapcsolat figyelembe vételre kerül minden, a Kapcsolt személy által kötendő jövőbeni Megállapodásnál, amíg ez a kapcsolat sikeresen megszüntetésre nem kerül az érintett hitelértékelő ügynökség(ek)nél és (f) tájékoztatja késedelem nélkül a Fleetcort (és lemondja a vonatkozó Kártyát, ha a Kapcsolt személlyel fennálló kapcsolat oly módon szűnik meg, hogy a Fleetcor már nem tekintheti Kapcsolt személynek.</p>
    <p>2.4 Újra kibocsátott és/vagy újra értékesített Kártyák nem elfogadottak.</p>
    <p>3. Számla Nyitás és Kártyák átadása</p>
    <p>3.1 A Megállapodás hatálybalépésének feltétele az, hogy a Szerződő Kártyabirtokos Fleetcor értékelése szerint átmenjen egy hitelképességi vizsgálaton és/vagy bármely más, Fleetcor által ésszerűen előírt vizsgálaton. Ha a Szerződő Kártyabirtokos nem megy át az ilyen vizsgálaton, úgy a Megállapodás hatálytalan. A Fleetcor az ügyfél számlát megnyitja, legyártatja a Kártyabirtokos adatával kódolt és dombornyomott Kártyát, elkészíti a PIN-t és elpostázza a Kártyát és a PIN Mailert a Kártyabirtokos részére, adott esetben.</p>
    <p>3.2 A Fleetcor előírhatja bármely Igénylő és/vagy Kártyabirtokos részére, hogy: használja fel egy igazolt címre küldött számlanyitási adatokat a Kártya aktiválásához; fizikailag vagy más dokumentációval igazolja a személyazonosságát vagy adja meg az igazgatói, tagjai, partnerei és más fontos személyek nevét, címére és más személyes adatait egy ellenőrzés érdekében. A Fleetcor szintén felveheti a kapcsolatot az Igénylővel és/vagy Kártyabirtokossal, hogy további ellenőrzéseket végezzen. A Szerződő Kártyabirtokos köteles írásban késedelem nélkül értesíteni a Fleetcort bármely őt, a számlát és/vagy bármely Kártyabirtokost érintő adatváltozásról (akár a Megállapodásban vagy máshol megadott adatokkal kapcsolatosan).</p>
    <p>3.3 A PIN-t a Fleetcor hozza létre, bár a Szerződő Kártyabirtokos megadhat bármely PIN-t az Online Szolgáltatásokon keresztül, amely esetben a Szerződő Kártyabirtokos köteles biztosítani, hogy különböző és megfelelően biztonságos PIN kerül beállításra minden Kártyához. Az adott PIN-t csak az érintett Kártyabirtokos használhatja és nem közölhető más személlyel. A PIN-t a Kártyabirtokos köteles megjegyezni és minden dokumentumot, amellyel azt megküldték, meg kell semmisíteni. A PIN-t nem szabad semmilyen más írásos formában őrizni. A Szerződő Kártyabirtokos felel ezen követelmények megszegéséért és szintén felel, ha a Kártyát a PIN-nel bármely feljogosított vagy fel nem jogosított személy használja a Kártya tényleges lemondása előtt.</p>
    <p>3.4 A Felhasználó a további Kártyák iránti igényét az Online Szolgáltatásokon keresztül vagy a Fleetcor Ügyfélszolgálati Központ részére küldött emailben (ugyfelszolgalat@fleetcor.hu) jelezheti. Ha további Kártyát igényelnek, a Fleetcor igényelhet további ésszerű mértékű pénzügyi biztosítékot. Ha a Szerződő Kártyabirtokos nem tud ilyet biztosítani, a Fleetcor jogosult elutasítani a további Kártya iránti igényt.</p>
    <p>3.5 A Kártyák (és a PIN Mailerek) kézbesítési címeit, amely eltér a Megállapodásban rögzített címekről, a Szerződő Kártyabirtokosnak meg kell erősítenie. A Fleetcor felkérheti a Szerződő Kártyabirtokost, hogy igazolja, hogy az adott címen gazdasági tevékenységet végez. A helyettesítő Kártyákat a Szerződő Kártyabirtokos bejegyzett címére vagy üzletvitelének helyére küldik, a Megállapodás szerint (vagy arra a címre, amelyet a Szerződő Kártyabirtokos írásban közölt a Fleetcorral).</p>
    <p>4. Kártyahasználat</p>
    <p>4.1 Fleetcor vállalja, hogy a jelen Általános Szerződési Feltételek szerint a Szerződő Kártyabirtokos részére Termékeket értékesít a Kártya felhasználásával.</p>
    <p>4.2 A Magyarországon átadott Termékeket a FleetCor Hungary Kft. értékesíti és számlázza. Ha a Kártyabirtokos a Kártyát Magyarországon kívül használja, úgy a Fleetcor UK International Management Limited lesz a Termékek eladója és ő számláz a Szerződő Kártyabirtokos részére.</p>
    <p>4.3 A Termékek Szerződő Kártyabirtokos részére történő értékesítésére a Fleetcor nevében és számlájára kerül sor.</p>
    <p>4.4 Fleetcor a Termékeket a Kártyaprogramban Résztvevőktől vásárolja meg és továbbértékesíti azokat a Szerződő Kártyabirtokos részére a Kártya használatával. Mielőtt a Kártyabirtokos átveszi a Termékeket, a Kártyaprogramban Résztvevő átruházza a Termékek tulajdonjogát a Fleetcorra, mielőtt azok átadásra kerülnének a Kártyabirtokos részére.</p>
    <p>4.5 Fleetcor jogosult rendelkezni a Termékekről tulajdonosként és átruházza azokat a Szerződő Kártyabirtokosra. A Fleetcor rendelkezik engedéllyel folyékony üzemanyagok magyarországi kereskedelmére.</p>
    <p>4.6 A Szerződő Kártyabirtokos elismeri, hogy: (a) a Termékek közvetlenül a Fleetcortól vásárolhatók meg, függetlenül attól, hogy a Fleetcor adja-e át a Termékeket (az érintett Kártyaprogramban Résztvevő adhatja át a Termékeket) – a fenti 4.3 - 4.5 pontok szerint; vagy (b) a Termékek megvásárolhatók a Kártyaprogramban Résztvevőtől is a Fleetcor helyett (és ez esetben az előbbi számláz) (ez esetben a Termékek tulajdonjoga közvetlenül a Kártyaprogramban Résztvevőről száll át a Kártyabirtokosra). Ez esetben a vásárlásból eredő követelést a Kártyaprogramban Résztvevő a Fleetcorra engedményezi, amely egy értesítést küld a Kártyabirtokos részére az ügylettel kapcsolatosan és beszedi a szükséges összeget. Minden esetben a Szerződő Kártyabirtokos a Termékek ellenértékét a Fleetcor részére köteles megfizetni.</p>
    <p>4.7 A Kártyabirtokos kötelezettsége megkérni és megtartani minden Értékesítési bizonylatot, amelyet a Termékek vásárlásakor adnak át. Mindazonáltal a Felhatalmazott kártyabirtokos Értékesítési bizonylaton elhelyezett aláírásnak ellenőrzése a Megállapodás körén kívül esik. A Kártyabirtokos nem hagyhatja a Kártyát a Kártyaprogramban Résztvevő helyiségében.</p>
    <p>4.8 A Szerződő Kártyabirtokos köteles minden ésszerű intézkedést megtenni, hogy biztosítsa, hogy a Kártyák kizárólag Felhatalmazott kártyabirtokosok birtokában lehessenek és csak ők használhassák azokat. A Kártya csak akkor érvényes, ha a hátoldalon lévő aláírási sáv kitöltésre került a Fleetcor által időről időre kiadott utasítások szerint. A Kártyák a Fleetcor tulajdonában maradnak és a Szerződő Kártyabirtokos köteles azonnal visszaszolgáltatni azokat a Fleetcor részére a Fleetcor kérésére.</p>
    <p>4.9 A Kártyabirtokos a Kártyát csak a következő esetekben használhatja: (a) ha az egy érvényes Kártya, amely nem járt le, nem érvénytelenítették, nem tiltották le és nem jelentették elveszettként vagy ellopottként; (b) Termékek vásárlására egy Kártyaprogramban Résztvevőtől; (c) a Kártya termékkategóriájába tartozó Termékek vásárlására és a Kártya Fleetcor által megadott földrajzi és hálózati korlátozásainak megfelelően; (d) Termékek vásárlására bármely Felhasználási korlátozást figyelembe véve; és (e) ha a Kártyabirtokos megadja a PIN-t, ahol azt a Kártyaprogramban Résztvevő kéri.</p>
    <p>4.10 A Szerződő Kártyabirtokos biztosítja, hogy minden egyes Felhatalmazott kártyabirtokos a Megállapodással és a Kártyaprogramban Résztvevő eljárási követelményei szerint jár el a Kártyatranzakció tekintetében, továbbá, hogy Kártya nem marad olyan személy birtokában, aki már nem minősül Felhatalmazott kártyabirtokosnak és szavatolja, hogy minden Felhatalmazott kártyabirtokos felhatalmazásra került a Kártya használatára mint a Szerződő Kártyabirtokos képviselője.</p>
    <p>4.11 A Vezetői kártyaként vagy Jármű Kártyaként jelölt Kártyák a vezetőség tájékoztatását szolgáló eszközként kerülnek kiadásra. Ezek a Kártyák nem nyújtanak további biztonságot és a 6. pontban részletezettek kivételével a Szerződő Kártyabirtokos felel minden, az adott Kártyával bonyolított ügyletért, függetlenül attól, hogy milyen vezető vagy jármű tekintetében kerültek a Termékek megvásárlásra.</p>
    <p>4.12 A Fleetcor fenntartja a jogot, hogy visszautasítson bármilyen egyedi Kártyaügyletet időről időre Kártya vagy számla biztonsági okokból és a Szerződő Kártyabirtokos ezúton elismeri és elfogadja, hogy a Fleetcor nem felel semmilyen módon az ilyen elutasításért. Bármely Felhasználási korlátozás vagy más korlátozás sérelme nélkül, a Szerződő Kártyabirtokos felel a Kártyák Kártyabirtokosok vagy jogosulatlan személyek általi használatáért, kivéve a Megállapodásban kifejezetten rögzített kivételeket és (különösen) felel minden Kártyaügylet tekintetében, ha a Kártyabirtokos megszegte a Megállapodás feltételeit.</p>
    <p>5. Online Szolgáltatások</p>
    <p>5.1 Az Online Szolgáltatások lehetővé teszik a Felhasználók részére, hogy kezeljék a Kártyákkal kapcsolatos megrendeléseket, tájékoztatást kapjanak a Kártyaügyletekről, híreket és tájékoztatást kapjanak és elemezzék ezeket a tájékoztatásokat az Online Szolgáltatások keretében elérhető a jelentéskészítő eszközökkel.</p>
    <p>5.2 A Szerződő Kártyabirtokos köteles megnevezni (írásban) egy Felhasználót, aki adminisztrátorként kerül beállításra és aki további Felhasználókat tud hozzáadni a Szerződő Kártyabirtokos számlájához/számláihoz. Minden Felhasználó részére (emailen) megküldésre kerül egy Jelszó és/vagy egy Felhasználói azonosító, hogy használni tudják az Online Szolgáltatásokat.</p>
    <p>5.3 A Szerződő Kártyabirtokos nyilatkozik, hogy a Felhasználók jogosultak őt képviselni, vállalja, hogy felel a Jelszavak és/vagy Felhasználói azonosítók megőrzéséért és hogy a Fleetcor Online Szolgáltatások használatával kapcsolatos utasításai szerint jár el (és e szerint fognak a Felhasználók is eljárni), beleértve a biztonsági intézkedéseket, mint a Jelszó változtatás. A Szerződő Kártyabirtokos felel az Online Szolgáltatások bárki által történő használatáért, függetlenül attól, hogy rendelkezik-e felhatalmazással vagy sem, aki belép az Online Szolgáltatásokba a Szerződő Kártyabirtokos részére kiadott Jelszó és/vagy Felhasználói azonosító felhasználásával.</p>
    <p>5.4 A Szerződő Kártyabirtokos köteles jelenteni az Online Szolgáltatások bármely zavarát késedelem nélkül a Fleetcor részére (és köteles gondoskodni arról, hogy a Felhasználók is így járnak el).</p>
    <p>5.5 Miközben a Felhasználók jogosultak áttekinteni az Online Szolgáltatások keretében kapott adatokat és megosztani azt a Szerződő Kártyabirtokos szervezetén belül, a Fleetcor előzetes írásos jóváhagyása szükséges bármely más felhasználáshoz (beleértve a másolást és nyilvánosságra hozatalt is). A Felhasználók nem tehetik elérhetővé az Online Szolgáltatásokat vagy az abból származó adatokat harmadik személyek részére.</p>
    <p>5.6 A Fleetcor fenntartja a jogot, hogy: (a) megváltoztassa az Online Szolgáltatások tartalmát vagy formáját; (b) elvégezze a szükséges karbantartást, javítást vagy fejlesztést az Online Szolgáltatásokon, amely szükséges a megfelelő működéshez, amely esetben felfüggesztheti az Online Szolgáltatásokat (vészhelyzet esetén előzetes értesítés nélkül) és/vagy olyan utasításokat adhat a Felhasználóknak, amelyeket szükségesnek tart ésszerű módon; és/vagy (c) felfüggesztheti az Online Szolgáltatásokat vagy megtagadhatja a Felhasználók belépését a Megállapodás megszegése esetén.</p>
    <p>5.7 A Szerződő Kártyabirtokos az Online Szolgáltatásokat és az ezen szolgáltatásokon keresztül elérhető adatokat a megtekintett formában elfogadja és az Online Szolgáltatások használata a Felhasználó költségére és kockázatára történik. Miközben a Fleetcor ésszerű körültekintést tanúsít, hogy biztosítsa, hogy az Online Szolgáltatások elérhetők legyenek és az Online Szolgáltatásokon keresztül elérhető adatok pontosak és teljesek legyenek, nem tudja garantálni az adatok ilyen rendelkezésre állásával kapcsolatosan. A Fleetcor nem felel a Kártyák funkcionalitásával kapcsolatosan, az Online Szolgáltatásokon keresztül tett változtatások következményeiért.</p>
    <p>6. Kártyák érvénytelenítése és a Szerződő Kártyabirtokos felelőssége</p>
    <p>6.1 Ha a Kártya elveszik, ellopják, visszaélnek vele, olyan személy birtokában marad, aki már nem minősül Felhatalmazott kártyabirtokosnak vagy ha a Szerződő Kártyabirtokos le kívánja mondani a Kártyát más okból kifolyólag, úgy a Szerződő Kártyabirtokos köteles azonnal értesíteni a Fleetcort. Az ilyen értesítést a Fleetcor Ügyfélszolgálat részére kell küldeni az ugyfelszolgalat@fleetcor.hu email címre vagy telefonon a +36 1 999 3402 számon.</p>
    <p>6.2 Ha a Kártya elveszik, ellopják vagy visszaélnek vele, a Szerződő Kártyabirtokos köteles a Fleetcor részére megadni minden lényeges információt az elvesztés, lopás vagy visszaélés körülményeivel kapcsolatosan és köteles megtenni minden ésszerű lépést, hogy segítsen a Fleetcor részére visszaszerezni az érintett Kártyát. A Szerződő Kártyabirtokos köteles értesíteni a rendőrséget is az elvesztésről, lopásról vagy visszaélésről és köteles beszerezni a feljelentés egy másolatát, amelyet a Fleetcor részére is biztosítani kell. Ha a Kártya a Felhatalmazott kártyabirtokos birtokában marad, a Szerződő Kártyabirtokos köteles biztosítani, hogy minden lemondott Kártya megsemmisítésre kerül és az ilyen megsemmisítés magában foglalja a Kártya mágneses csíkjának elvágását is (ez szintén vonatkozik azon Kártyákra, amelyeket eltűntként vagy ellopottként bejelentenek, de a későbbiekben előkerülnek).</p>
    <p>6.3 A Fleetcor érvényteleníti a Kártyát, amint az erre vonatkozó kérést megkapja emailen vagy a Fleetcor Ügyfélszolgálaton keresztül. A Szerződő Kártyabirtokos a továbbiakban nem felel a Kártyaügyletekért, amelyet az ilyen érvénytelenítési kérés után végeznek az érintett Kártyával.</p>
    <p>6.4 A Fleetcor kérheti az egyes/összes Kártya visszaszolgáltatását, érvénytelenítheti vagy felfüggesztheti bármely/az összes Kártyát vagy Kártya számlát bármikor értesítés nélkül vagy megtagadhatja, hogy bármely Kártyát újra kibocsásson, pótoljon vagy megújítson azon időszak során, amikor: (a) felmerül a gyanú csalárd, jogellenes vagy jogosulatlan Kártya vagy Kártya számla használatra; (b) a Fleetcor a Szerződő Kártyabirtokossal kapcsolatosan olyan hitelértékelést kap, amely a Fleetcor ésszerű értékelése szerint nem elégséges vagy (c) bármely Kártyabirtokos megszegi a Megállapodást.</p>
    <p>6.5 Ha a Kártya vagy Kártya számla érvénytelenítésre vagy felfüggesztésre kerül értesítés nélkül, úgy a Fleetcor értesíti a Szerződő Kártyabirtokost, amint az ésszerűen lehetséges. Ha a Fleetcor a Kártya számlát függeszti fel bármely okból kifolyólag, úgy a Szerződő Kártyabirtokos által a Fleetcor részére fizetendő minden összeg azonnal lejárttá válik és a Fleetcor követelheti a Szerződő Kártyabirtokostól ezen összegek megfizetését, mielőtt a számlát újra aktiválná.</p>
    <p>6.6 A Kártyát megfelelően meg kell őrizni, hogy biztosítsák, hogy nem használja azt arra jogosulatlan fél, így különösen, a Kártya nem hagyható üresen álló járműben. A Felhatalmazott kártyabirtokos vállalja, hogy időszakosan ellenőrzi, hogy a Kártya nem veszett el, nem lopták el és nem használták felhatalmazás nélkül, valamint ellenőrzi a Kártya számlakivonatait. A Felhatalmazott kártyabirtokos köteles rendszeresen ellenőrizni, hogy a Kártyát nem klónozták, másolták vagy éltek vele vissza. Ebbe beletartozik különösen a számlák és ügyleti bizonylatok ellenőrzése. Bármely, Kártya visszaszolgáltatásra, érvénytelenítésre vagy felfüggesztésre vonatkozó Fleetcor általi kérés nem érinti a Szerződő Kártyabirtokos felelősségét a Kártyák tényleges érvénytelenítését vagy megsemmisítését megelőző időszakban keletkezett forgalmáért.</p>
    <p>7. Árak és Kártya- és szolgáltatási díjak</p>
    <p>7.1 A Fleetcor tárgyalja le az árakat, amelyen az üzemanyagot értékesíti a Szerződő Kártyabirtokos és/vagy a Felhatalmazott kártyabirtokos részére, vagy a töltőállomásokon elérhető vagy a listaár alapján, figyelembe véve bármely megállapodott kedvezményt vagy más Általános Szerződési Feltétel szerinti rendelkezést, amely hatályban van a teljesítéskor vagy a fentiek eredőjeként számított árat. A hatályos, napi listaárakkal kapcsolatos részletes tájékoztatás elérhető az Online Szolgáltatásokban. A Fleetcor a megelőző 90 napos időszak listaárait a Szerződő Kártyabirtokos és/vagy a Felhatalmazott kártyabirtokos Fleetcor Ügyfélszolgálat részére megküldött kérelmére bocsátja rendelkezésükre.</p>
    <p>7.2 A Fleetcor által biztosított Termékek díjai a Megállapodásban vagy más írásos levelezésben kerülnek rögzítésre. A Magyarországon kívüli Termékek árait, ha szükséges, át kell számítani magyar forintra a Fleetcor által (ésszerűen) vagy részére meghatározott, független módon ellenőrizhető átváltási árfolyamon.</p>
    <p>7.3 A Szerződő Kártyabirtokos által fizetendő Kártya- és szolgáltatási díjak köre és mértéke a Megállapodásban vagy a Fleetcor és a Szerződő Kártyabirtokos közötti írásos levelezésben kerülnek meghatározásra és azok változhatnak időről időre a Fleetcor döntése szerint. Továbbá, a Fleetcor fenntartja a jogot, hogy bármikor további Kártya és Szolgáltatási díjakat alkalmazzon a Kártya felhasználásával nem Shell márkájú töltőállomásokon vásárolt Termékekre, amely esetben a Fleetcor azonnal értesíti a Szerződő Kártyabirtokost az ilyen díjról. A Kártya értesítést követő használata az új Kártya és Szolgáltatási díj elfogadásának minősül.</p>
    <p>7.4 Minden Kártya- és szolgáltatási díj, amely az előző számlázási/kivonat időszakra vonatkozik, hozzáadásra kerül a Szerződő Kártyabirtokos következő számlájához/kivonatához és a 9. pont szerint fizetendő.</p>
    <p>8. Számlák és Kivonatok</p>
    <p>8.1 A számlákat és/vagy kivonatokat a Szerződő Kártyabirtokos részére a Fleetcor által időről időre meghatározott számlázási időközönként küldik meg vagy teszik elérhetővé. A számla/kivonat részletezi a Kártyaügyleteket (beleértve az ezekért felszámított díjat) a vonatkozó számlázási időszakban, valamint minden Kártya- és szolgáltatási díjat.</p>
    <p>8.2 Ahol a jogszabályok megengedik és ahol a Szerződő Kártyabirtokos (ha szükséges) elektronikus számlázáshoz regisztrált, a számlák/kivonatok az Online Szolgáltatásokon keresztül és/vagy emailen lesznek elérhetők, amely esetben papíralapú számlák és/vagy kivonatok nem készülnek. Ebben az esetben a Szerződő Kártyabirtokos kifejezetten elfogadja, hogy elektronikus számlát fog kapni papíralapú számlák helyett a Fleetcor Csoportba tartozó társaságoktól és/vagy a Kártyaprogramban Résztvevőktől, amelyek képesek és/vagy jogosultak elektronikus számlákat kiállítani a helyi jogszabályok szerint. Mindazonáltal, ha a Szerződő Kártyabirtokos papíralapú számlát kér elektronikus számlák helyett és ezt a Fleetcor vállalja, úgy erre díjat szab ki a felmerülő adminisztratív költségek fedezésére. Erről a díjról a Fleetcor írásban értesíti a Szerződő Kártyabirtokost.</p>
    <p>8.3 Ha a Szerződő Kártyabirtokos, amely jelenleg papírszámlát és/vagy kivonatot kap és át kíván váltani elektronikus számlákra és/vagy kivonatokra, úgy ezt írásos igénylésben kérheti.</p>
    <p>8.4 Bármely számlával vagy kivonattal kapcsolatos érdeklődésnek, beleértve különösen, de nem kizárólag az Értékesítési bizonylatok példányaira vonatkozó igényt, írásban kell történnie és a Szerződő Kártyabirtokos köteles azt megküldeni a Fleetcor részére az érintett számla/kivonat keltétől számított 3 hónapon belül. A 3 hónapos időszak lejártát követően úgy tekintendő, hogy a Kártyabirtokos elfogadta, hogy a számla adatai helyesek és fizetendők.</p>
    <p>9. Fizetés</p>
    <p>9.1 A Szerződő Kártyabirtokos által a Megállapodás szerint fizetendő összegeket közvetlenül a Szerződő Kártyabirtokosnak kell teljesítenie, a vonatkozó számlában feltüntetett pénznemben és mást el nem fogadott a Fleetcor a Megállapodásban, úgy közvetlen terheléssel fizetendő a Fleetcor által megjelölt számlára, oly módon, hogy az összeg a feltüntetett számlára a számlán feltüntetett fizetési határidő napjáig beérkezzen. Ahol az ügylet megfelel a megosztott fizetési mechanizmus feltételeinek, a Fleetcor a számlán ezt megfelelően jelzi és a Szerződő Kártyabirtokos köteles a fizetést az osztott fizetési mechanizmus szerint teljesíteni.</p>
    <p>9.2 A kifizetés az összes, adott napon rendezendő számlára elszámolható. A Szerződő Kártyabirtokos csak a Fleetcor előzetes írásos hozzájárulásával vehet igénybe harmadik felet fizetés céljára.</p>
    <p>9.3 A Fleetcor Megállapodásra vonatkozó felmondási jogának sérelme nélkül, a Fleetcor fenntartja a jogot, hogy késedelmi kamatot és behajtási költségátalányt érvényesítsen az alkalmazandó jogszabályok által megengedett legmagasabb mértékben.</p>
    <p>9.4 A Szerződő Kártyabirtokos köteles legalább 40 eurót vagy magasabb összeget megfizetni, az alkalmazandó jogszabályok függvényében, minden egyes fizetetlen összegért, amelyet közvetlen terheléssel vagy más, a Fleetcor által a Megállapodásban elfogadott módszerrel fizetnek és amely nem megy át.</p>
    <p>9.5 A Szerződő Kártyabirtokos szavatolja a Fleetcor részére, hogy a Fleetcor felé irányuló kifizetései nem minősülnek büntetendő cselekményből származó, a pénzmosás-ellenes jogszabályok sérelmét jelentő pénzeszköznek.</p>
    <p>9.6 Kizárólag a Szerződő Kártyabirtokos fizetheti meg a Fleetcor számláját. A Fleetcor előzetes írásbeli hozzájárulása nélkül a Szerződő Kártyabirtokostól eltérő személy nem fizetheti meg a számla összegét.</p>
    <p>10. Biztonsági és pénzügyi korlátok</p>
    <p>10.1 A Fleetcor fenntartja a jogot, hogy bármilyen biztosítékot kérjen a Kártya ügyletekkel, valamint a Megállapodás alapján esedékes egyéb összegekkel kapcsolatban. A biztosítékra vonatkozó rendelkezések nem érintik a Szerződő Kártyabirtokos felelősségét a Megállapodás alapján.</p>
    <p>10.2 Amennyiben a biztosítékot kérésre nem adják át, vagy lejár vagy bármilyen okból megszűnik az érvényessége, akkor a Fleetcor azon jogának sérelme nélkül, hogy behajtsa az összes tartozást a Szerződő Kártyabirtokostól, a Fleetcor a Szerződő Kártyabirtokos értesítésével azonnali hatállyal felmondhatja a Megállapodást.</p>
    <p>10.3 A Fleetcor jogosult időről időre változtatni a Felhasználási korlátozásokon.</p>
    <p>11. Nincs beszámítás</p>
    <p>11.1 A Szerződő Kártyabirtokos által eszközölt összes kifizetést, illetve a Szerződő Kártyabirtokosnak fizetendő bármilyen jóváírást vagy visszatérítést először az esedékes kamatok kiegyenlítésére kell elszámolni, másodszor pedig a Fleetcor önálló mérlegelése alapján bármilyen esedékes számla csökkentésére.</p>
    <p>11.2 Az alkalmazandó jogszabályok által megengedett mértékben a Kártyabirtokos nem élhet beszámítással vagy ellenigénnyel a Fleetcor ellen a Fleetcorral szembeni követelései tekintetében.</p>
    <p>12. Személyes adatok védelme</p>
    <p>12.1 A Szerződő Kártyabirtokos és a Fleetcor a Megállapodás teljesítése során egymás részére Személyes adatokat adhatnak át. A Személyes adatok kezelése a Megállapodás feltételeivel és az alkalmazandó adatvédelmi jogszabályokkal összhangban történik (az egyének védelmére, az ilyen adatok kezelésére, és biztonságára, valamint az ilyen adatok szabad áramlására vonatkozóan alkalmazandó jogszabályok).</p>
    <p>12.2 A Fleetcor és a Szerződő Kártyabirtokos egyetértenek és tudomásul veszik, hogy az általuk kezelt Személyes adatok vonatkozásában önálló adatkezelőként járnak el. A Megállapodás nem alapozza meg a vonatkozó Személyes adatok feletti a közös adatkezelői hatáskör gyakorlását.</p>
    <p>12.3 A Fleetcor az Igénylő, a Szerződő Kártyabirtokos, a Kapcsolt személyek és a Felhatalmazott kártyabirtokos által rendelkezésre bocsátott Személyes adatokat fogja kezelni, a Fleetcor Weboldalon elérhető Adatvédelmi tájékoztatóval összhangban. A személyes adatokat kezelésére olyan mértékben kerül sor, ami a Kártyáknak és a Kártya szolgáltatásoknak a Szerződő Kártyabirtokos részére a Megállapodásban leírtaknak megfelelő biztosításához szükséges, valamint arra kifejezetten a következő lényeges célokból kerül sor: a) a Fleetcor által a Szerződő Kártyabirtokos számára nyújtott szolgáltatások teljesítése és fejlesztése; b) a Fleetcor által a Szerződő Kártyabirtokosnak nyújtott szolgáltatásokkal kapcsolatos jogszabályi követelmények teljesítése, ideértve a kereskedelmi korlátozásokkal, valamint a megvesztegetés és a korrupció elleni szabályokkal történő összhang biztosítását is; és c) a csalások megelőzése és kivizsgálása. Az adatkezelés eredményeként minden személy, akinek a Személyes adatait kezelik, jogosult hozzáférést, helyesbítést, törlést és az adatkezelés korlátozását kérni, és tiltakozhat az adatkezelés ellen, valamint kérheti Személyes adatainak harmadik fél számára történő átadását. A Személyes adatok Fleetcor általi kezelésével kapcsolatos további információk a Fleetcor Adatvédelmi tájékoztatójában találhatók a következő webhelyen: https://fleetcor.hu/adatvedelmi-iranyelv.</p>
    <p>12.4 Amennyiben a Szerződő Kártyabirtokos a Fleetcornak átadta a Felhatalmazott kártyabirtokos (ideértve, de nem kizárólag az állandó vagy ideiglenes munkavállalók, vállalkozók, gyakornokok vagy egyéb alkalmazottak) személyes adatait, a Szerződő Kártyabirtokos köteles megismertetni a Felhatalmazott kártyabirtokost az Adatvédelmi tájékoztatóban szereplő információkkal. A Fleetcor igénye szerint jogosult ellenőrizni, hogy a Szerződő Kártyabirtokos megfelel-e a fenti kötelezettségének.</p>
    <p>13 Időtartam és megszűnés</p>
    <p>13.1 A Megállapodás a jelen Általános Szerződési Feltételek szerinti megszüntetéséig hatályos.</p>
    <p>13.2 Egyéb jogok és jogorvoslati lehetőségek sérelme nélkül, bármelyik fél felmondhatja a Megállapodást az adott naptári hónap végére úgy, hogy legalább 14 nappal azt megelőzően írásban értesíti a másik felet a felmondásról. Ezenkívül bármelyik fél bármikor felmondhatja a Megállapodást, amennyiben: a) a másik fél fizetésképtelenné válik, vagy az érintett fél ésszerű véleménye szerint nagy valószínűséggel fizetésképtelenné fog válni, fizetésképtelenség fenyegeti, vagy a másik fél teljes vagyona vagy annak nagyrésze ellen bírósági végrehajtási eljárás vagy előzetes intézkedés megállapítása iránti eljárás indul, vagy bármilyen olyan esemény bekövetkezik, amely az érintett fél véleménye szerint befolyásolhatja a másik fél képességét bármely vagy valamennyi jelen Megállapodás szerinti kötelezettségének teljesítésére; vagy b) bármilyen más körülmény felmerül, amely felmondási jogot biztosít az érintett félnek a Megállapodás alapján.</p>
    <p>13.3 A Fleetcor a Szerződő Kártyabirtokossal közölt azonnali hatályú felmondással felmondhatja a Megállapodást , amennyiben: a) a Fleetcor olyan hitelbírálatot kap, amely a Fleetcor ésszerű véleménye szerint nem kielégítő; b) abban az esetben, ha a Fleetcor tudomására jut, hogy a Szerződő Kártyabirtokos és / vagy bármely Kapcsolt személy(ek) valamely Korlátozás alá eső ország kormányának, Elutasított vagy Korlátozás alá eső Félnek az irányítása alatt áll; c) a Fleetcor, a Szerződő Kártyabirtokos vagy bármely Kapcsolt személy(ek) irányításában bekövetkezett változás esetén; vagy d) megbízható bizonyítékokkal alátámasztott ésszerű megítélése alapján a Szerződő Kártyabirtokos a Megállapodással összefüggésben megsérti a pénzmosás elleni jogszabályokat, és nem szolgáltatott olyan információt, amely igazolná az ilyen pénzmosás elleni jogszabályok betartását.</p>
    <p>13.4 Az Irányításban bekövetkezett változás különösen akkor fordul elő, ha: a) valaki megszerezte az érintett fél irányítását és korábban a fél felett senki nem rendelkezett irányítással; vagy b) az érintett fél legfőbb anyavállalatának megszűnik a fél feletti irányítása; vagy c) valaki megszerezte az irányítást az érintett fél végső anyavállalata felett; vagy d) az a személy, aki nem tartozik az érintett fél végső anyavállalatának irányítása alá, megszerzi az ilyen fél irányítását.</p>
    <p>13.5 A Fleetcor lezárhatja a Szerződő Kártyabirtokos nevén lévő számlát a Szerződő Kártyabirtokos egyidejű értesítésével abban az esetben, amennyiben az adott számla vonatkozásában kiállított Kártyák közül egyet sem használnak 13 hónapig vagy azt meghaladó időtartamig. Továbbá, ha ebben az időszakban nem használták a Szerződő Kártyabirtokos nevén lévő számlát, a Fleetcor a Szerződő Kártyabirtokos egyidejű értesítésével felmondhatja a Megállapodást is.</p>
    <p>14 A felmondás hatálya</p>
    <p>14.1 Megállapodás bármilyen okból történő felmondásakor, a Fleetcornak a megszűnés időpontjában már meglévő jogai sérelme nélkül, a Szerződő Kártyabirtokos Fleetcornak ki nem fizetett számlái azonnal és teljes egészében esedékessé válnak, valamint minden Kártyabirtokos Kártyahasználati joga azonnal megszűnik.</p>
    <p>14.2 A Megállapodás bármilyen okból történő megszűnése esetén a Szerződő Kártyabirtokos köteles megsemmisíteni az összes Kártyát, amely a Kártyák mágneses csíkjának félbevágását is magában foglalja, és amennyiben a Fleetcor előírja (de csak akkor, ha a Szerződő Kártyabirtokos szüntette meg a Megállapodást), a Szerződő Kártyabirtokosnak meg kell küldenie a megsemmisítésről szóló igazolást, amely felsorolja az összes Kártyaszámot és a Kártyákhoz tartozó Kártyabirtokosok neveit, valamint igazolja, hogy a Szerződő Kártyabirtokos számára kiállított összes Kártya megsemmisítésre került. A Szerződő Kártyabirtokos korlátozás nélkül teljes felelősséggel tartozik a Kártyák bármilyen használatáért és / vagy azokkal történő visszaéléséért azok megsemmisítéséig.</p>
    <p>15 Felelősségkorlátozás</p>
    <p>15.1 Annak kivételével, ha jogszabály következtében nem korlátozható vagy zárható ki a felelősség, sem a Fleetcor, sem a Fleetcor Csoport bármely tagja nem felel az elmaradt haszonért vagy közvetett vagy következményi károkért vagy veszteségét, amelyet a Kártyabirtokos szenved el vagy valamely harmadik személy a Termékekkel vagy a Kártya használatával vagy az Online Szolgáltatásokkal kapcsolatosan, beleértve különösen, de nem kizárólag a kiesett felhasználási időt, a várt haszon elmaradását, a bevétel elmaradását, a gyártáskiesést és az üzletmenet megszakadást.</p>
    <p>15.2 Továbbá a Fleetcor nem felel a Kártyabirtokos vagy harmadik személy felé a következők által tanúsított csalás, gondatlanság, tevékenység, mulasztás vagy szerződésszegés esetén: (a) a Fleetcor által megbízott független vállalkozók, a munkavállalóik, vállalkozóik vagy megbízottaik és (b) bármely Kártyaprogramban Résztvevő vagy munkavállalóik, vállalkozóik vagy megbízottaik (beleértve a Termékek értékesítésének megtagadását is).</p>
    <p>16 Szellemi tulajdon</p>
    <p>16.1 A következő, nem kimerítő jellegű Szellemi tulajdonról szóló listában felsoroltak a Fleetcor Csoport tagjainak és/vagy licenszbe adóinak tulajdona marad: (a) a Fleetcort vagy a Fleetcor Csoport bármely tagja által biztosított vagy használt bármely számítógépes szoftver és adat (akár az Online Szolgáltatásokon keresztül vagy másként) a Megállapodás teljesítésével kapcsolatosan; (b) a Fleetcor Weboldal és az Online Szolgáltatások tartalma, beleértve különösen, de nem kizárólag minden kódolást, szöveget, képet, linket és weboldalt és (c) bármely, a Fleetcor vagy a Fleetcor Csoport tagja által a Megállapodás szerint biztosított anyag.</p>
    <p>16.2 A Szerződő Kártyabirtokos nem módosítja, nem dolgozza át, nem közvetíti, terjeszti, fejti vissza, dekódolja, szereli szét vagy teszi ember számára is olvashatóvá a Fleetcor vagy a Fleetcor Csoport tagja által a Megállapodás szerint biztosított vagy használt számítógépes szoftvert és gondoskodik arról, hogy a Felhatalmazott kártyabirtokos és/vagy Felhasználó sem jár el így (és másnak sem engedélyezi ezt).</p>
    <p>16.3 Minden Szellemi tulajdon, amely a Megállapodásból ered vagy a Megállapodás céljára vagy annak teljesítésére hozzák létre, azonnal létrejöttekor a Fleetcor vagy a Fleetcor Csoport bármely tagjának tulajdonába kerül (adott esetben) és a jelen 16. pont erejénél fogva a Szerződő Kártyabirtokos köteles megtenni minden szükséges lépést, hogy átruházza az ilyen Szellemi tulajdonjogokat a Fleetcorra vagy a Fleetcor Csoport tagjára és köteles gondoskodni arról, hogy a Felhatalmazott kártyabirtokos és/vagy Felhasználó is így járjon el.</p>
    <p>17 Módosítások</p>
    <p>17.1 A 7. pont sérelme nélkül, a Fleetcor ésszerű módon és a Szerződő Kártyabirtokos 1 hónapos előzetes értesítését követően (az Online Szolgáltatásokon keresztül vagy más módon), módosíthatja a jelen Általános Szerződési Feltételeket (beleértve különösen, de nem kizárólag bármely feltételt, amelyet írásbeli kommunikáció tartalmaz) vagy új Általános Szerződési Feltételeket alkalmazhat bármely más kártya programra vagy online szolgáltatásra, amely hasonló a jelenlegi Kártya programhoz vagy Online Szolgáltatásokhoz, függetlenül attól, hogy az új programot a Fleetcor vagy a Shell nevében egy harmadik fél üzemelteti.</p>
    <p>17.2 Bármely Kártya használata a jelen Általános Szerződési Feltételek változásáról szóló értesítést követően vagy az új Általános Szerződési Feltételek bevezetését követően úgy tekintendő, hogy a Szerződő Kártyabirtokos elfogadta a megváltozott vagy új Általános Szerződési Feltételeket.</p>
    <p>18 Átruházás</p>
    <p>18.1 A Szerződő Kártyabirtokos nem jogosult engedményezni, átruházni, elzálogosítani vagy megterhelni semmilyen, a Megállapodásból származó jogát, érdekét vagy kötelezettségét.</p>
    <p>18.2 A Fleetcor jogosult saját döntése szerint és a Szerződő Kártyabirtokos hozzájárulása nélkül engedményezni, átruházni, elzálogosítani vagy megterhelni bármely, a Megállapodásból származó jogát, érdekét vagy kötelezettségét.</p>
    <p>19 Egyetemleges felelősség Ha több, mint egy Szerződő Kártyabirtokos van, úgy a Szerződő Kártyabirtokosok kötelezettségei egyetemlegesek.</p>
    <p>20 Fejezetcímek A Megállapodásban használt fejezetcímek kényelmi okokat szolgálnak és nem befolyásolják a Megállapodás értelmezését.</p>
    <p>21 Értesítések</p>
    <p>21.1 A Megállapodással kapcsolatosa vagy a szerinti értesítés, igény, kérés, nyilatkozat vagy más közlés kizárólag írásban érvényes.</p>
    <p>21.2 A Megállapodással kapcsolatos vagy a szerinti értesítést, igényt, kérést, nyilatkozatot vagy más közlést a fél részére a fél által időről időre (írásban) megadott címre vagy számra kell küldeni és a kapcsolattartó részére kell címezni a küldeményt, és a Fleetcor részére küldendő küldeményeket másolatban szintén el kell küldeni a székhelyen elérhető jogi osztály részére is.</p>
    <p>21.3 A Megállapodás szerint küldött értesítés: (a) csak akkor hatályosul, ha a megfelelő címen átvételre kerül; (b) a munkaidőn túl kézbesített küldeményt a következő munkanapon kell megérkezettnek tekinteni az adott helyen; és (c) nem vonható vissza, csak a jelen pont szerinti értesítéssel.</p>
    <p>22 Vis maior Sem a Fleetcor, sem a Fleetcor Csoport bármely tagja nem felel a Megállapodásból eredő kötelezettségei teljesítésének elmaradásáért, ha a teljesítést a következők késleltették, hátráltatták, gyakoroltak rá hatást vagy lehetetlenítették el: (i) bármely körülmény, amely az ésszerű ellenőrzési körén vagy a megbízottai és szerződött partnerei ellenőrzési körén kívül esik, vagy (ii) bármely követelmény, bármely jogszabállyal, szabályzattal vagy rendelettel kapcsolatosan vagy megrendelésnek, igénynek vagy kérésnek való megfeleléssel kapcsolatosan, amelyet bármely nemzetközi, nemzeti, kikötői, szállítási, helyi vagy más hatóság vagy ügynökség vagy más, ilyen hatóság vagy ügynökség képviseletében eljáró szervezet vagy személy vagy bármely által közvetlenül vagy közvetett irányított társaság.</p>
    <p>23 Joglemondás Ha a Fleetcor vagy a Fleetcor Csoport bármely tagja nem gyakorolja a Megállapodás szerinti jogait, úgy ez nem tekinthető joglemondásnak az adott rendelkezés tekintetében, kivéve, ha ezt a Fleetcor megerősíti írásban. A Megállapodás megszegésével kapcsolatos joglemondás nem tekinthető bármely más szerződésszegéssel kapcsolatos lemondásnak vagy folytatólagos joglemondásnak a Megállapodás jövőbeni megszegésével kapcsolatosan.</p>
    <p>24 Alkalmazandó jog és joghatóság A Megállapodás rendelkezéseire a magyar jog irányadó és felek megállapodnak, hogy bármely, a Megállapodással kapcsolatosan felmerült vita a magyar bíróságok kizárólagos joghatósága alá tartozik.</p>
    <p>25 Nyelv</p>
    <p>25.1 A Megállapodással kapcsolatos minden értesítés, igény, kérés, nyilatkozat vagy más kommunikáció: (a) magyar nyelvű vagy (b) ha nem magyar nyelvű, akkor angol fordítással kell ellátni, amelyet fordító készített és amelynek pontosságát a közlő fél tisztviselője igazolja.</p>
    <p>25.2 Az értesítést kapó fél jogosult feltételezni a fordítás pontosságát és jogosult bízni bármely, a 25.1(b). pont szerint biztosított iratban.</p>
    <p>26 Érvénytelenség A Megállapodás rendelkezéseinek érvényességét nem érinti, ha a Megállapodás egy vagy több rendelkezése jogellenes, végrehajthatatlan vagy jogszabálysértő. Ha valamely nyilatkozat egy fél jogait vagy kötelezettségeit lényegesen érinti, úgy a felek kötelesek találkozni és tárgyalni jóhiszeműen, hogy megegyezzenek a Megállapodás érintett rendelkezésének módosításáról, oly módon, hogy az a lehető legpontosabban és leghasonlóbban kövesse a Megállapodásban foglalt szándékot és célt.</p>
    <p>27 Nincs közös szervezet A Megállapodás, illetve az az alapján tett cselekmények nem hoznak létre társulást, egyesületet, közös vállalatot vagy más szövetkezeti módot a felek között.</p>
    <p>28 Megfelelés</p>
    <p>28.1 A Fleetcor és a Szerződő Kártyabirtokos szavatolják a másik részére, hogy a Megállapodással kapcsolatosan: (a) ismeri a Megállapodás teljesítésére irányadó vesztegetés- és pénzmosás ellenes jogszabályokat és ezen jogszabályoknak megfelelően járnak el és (b) sem ő, sem munkavállalói, tisztségviselői, megbízottai vagy kapcsolt vállalkozásai (vagy azok munkavállalói, tisztségviselői vagy megbízottai) sem biztosítottak, ajánlottak vagy hagytak jóvá és nem is tesznek ilyet semmilyen kifizetés, ajándék, ígéret vagy más előny tekintetében, sem közvetlenül, sem más személyen vagy szervezeten keresztül, semmilyen kormányzati tisztviselő részére vagy javára, ahol az ilyen kifizetés, ajándék, ígéret vagy más előny: (i) kenőpénzt tartalmazna és/vagy (ii) megszegné az alkalmazandó vesztegetés-ellenes jogszabályokat.</p>
    <p>28.2 Felek kötelesek megfelelni az alkalmazandó jogszabályoknak, kormányzati előírásoknak, szabályzatoknak és rendelkezéseknek a Megállapodás teljesítése során.</p>
    <p>29 Harmadik felek jogai</p>
    <p>29.1 Felek szándéka szerint a Szerződő Kártyabirtokos kötelezettségeit és vállalásait a Fleetcor saját javára, illetve a Fleetcor Csoport javára fogadja el és 29.3. pontra figyelemmel ezen felek által érvényesíthető.</p>
    <p>29.2 A 29.1. pont kivételével, egyik jelen dokumentumban foglalt feltétel sem érvényesíthető olyan személy által, aki nem részese a Megállapodásnak.</p>
    <p>29.3 A 29.1. pont sérelme nélkül, a Megállapodás a felek által a nélkül módosítható vagy mondható fel, hogy bármely harmadik személyt értesíteni kellene vagy hozzájárulását be kelleneszerezni.</p>
    <p>A jelen Általános Szerződési Feltételek utolsó frissítése: 2019. november 26. V20191126</p>
    <p style="text-align:right;font-weight:600;">A FleetCor ezennel elfogadja a jelen Kártyaigénylésben foglalt szerződési ajánlatot.</p>
    <div style="display:flexx;justify-content: space-betweecn;">
        <div style="float: left; max-width:300px;">
            <p><span style="width:150px;display:inline-block;">Kelt: {!today}</span><span>Aláírás helye: {!currentOpportunity.Account.BillingCity}</span></p>
            <div style="height:50px;" class="documents-agreement__underline documents-agreement__line-value"></div>
            <div style="text-align:center;">Ügyfél cégszerű aláírásának helye<sup>1</sup></div>
        </div>
        <div style="float: right; max-width:300px;">
            <p><span style="width:150px;display:inline-block;">Kelt: {!today}</span><span>Aláírás helye: Budapest</span></p>
            <div style="height:50px; text-align:center;" class="documents-agreement__underline documents-agreement__line-value">
                <img src="/resource/ete_images/docusignHU.png" height="40"/>
            </div>
            <div style="text-align:center;">FleetCor Hungary Kft.</div>
        </div>
    </div>
    <div style="clear:both"></div>
    <p style="font-style: italic;">1.Kérjük a cégnevet olvashatóan, nyomtatott, nagybetűkkel kiírni vagy a cég bélyegzőjét használni. A dokumentumot a cégnyilvántartásban a keltezéskor cégjegyzésre jogosultként feltüntetett személynek (együttes cégjegyzési jog esetén cégjegyzésre jogosultként feltüntetett személyeknek együttesen) kell aláírni. Tájékoztatjuk, hogy kétség esetén a FleetCor a cégjegyzésre jogosultság vagy az egyedi felhatalmazáson alapuló képviseleti és aláírási jog előzetes vagy akár utólagos igazolását is kérheti.</p>
    <!-- depositAgreement -->

    <div style="margin-top:20px;font-size: 10px; page-break-before: always;">
        <div>Fleetcor Hungary Kft</div>
        <div>Hitelezési Részleg</div>
        <div>1062 Budapest</div>
        <div>Andrássy út 100.</div>
        <div>Magyarország</div>
    </div>
    
    <p class="doc-header">Óvadéki Szerződés</p>
    <p>{!currentOpportunity.Account.Name} és FleetCor Hungary Kft (székhely: 1062 Budapest, Andrássy út 100, a továbbiakban: “FleetCor Hungary Kft”) az alábbi óvadéki szerződést (a továbbiakban: “Megállapodás”) kötik a Polgári Törvénykönyvről szóló 2013. évi V. törvény 5:95. § (1) bekezdésének a) pontja alapján:</p>

    <p>
        1. A Társaság óvadékként elhelyezi a FleetCor Hungary Kft részére a FleetCor Hungary Kft bankszámlájára (számlavezető bank neve: UniCredit Bank Hungary Zrt. , bankszámla száma: HU76 1080 0007 3000 0000 1530 7021, BIC: CITIHUHX, a továbbiakban: “Bankszámla”) az alábbi készpénz összeget {!securityAmountToPay} HUF minden igény (a továbbiakban “Kintlévőségek”) biztosítása érdekében, amelyek FleetCor Hungary Kft és a Társaság között {!today}-án létrejött Kereskedelmi Szerződéssel (a továbbiakban: “Kereskedelmi Szerződés”) kapcsolatban keletkeznek.
    </p>
    <p>
        2. A Bankszámla jelen Megállapodás időtartama alatt kerül fenntartásra. A Társaság az Óvadéki Összeget helyettesítheti más, azonos értékű biztosítékkal is, amennyiben ehhez a FleetCor Hungary Kft írásban kifejezetten hozzájárul. Az Óvadéki Összegből eredő kamatot FleetCor Hungary Kft az Óvadéki Összeg tőkeösszege fennmaradt részének megfizetésével egyidejűleg fizeti meg a Társaság részére a jelen Megállapodás megszűnésekor.
    </p>
    <p>
        3. FleetCor Hungary Kft jogosult az összes olyan Kintlévőség összegének saját maga részére történő kifizetésére az Óvadéki Összegből, amely Kintlévőségek kifizetésére határidőben nem kerül sor. Egy ilyen kifizetést követő öt (5) napon belül, a Társaság köteles ugyanezt az összeget a Bankszámlára befizetni, hogy a Bankszámlán letétbe helyezett összeg elérje az Óvadéki Összeget.
    </p>
    <p>
        4. Az Óvadéki Összeget elsőként a fennálló Kintlévőségek, majd pedig ezen Kintlévőségeken keletkezett kamatok, illetve azon költségek megfizetésére kell felhasználni, amelyek a fizetési felszólítással kapcsolatos eljárásban keletkeztek, végül pedig a jogi és bírósági költségeket kell megfizetni.
    </p>
    <p>
        5. Jelen Megállapodás határozatlan időre jött létre és a következő két feltétel együttes teljesülésének napján szűnik meg: (i) a Kereskedelmi Szerződés megszűnése és (ii) a Kereskedelmi Szerződésben foglalt Kintlévőségeknek a FleetCor Hungary Kft részére történt teljes megfizetése. FleetCor Hungary Kft a Társaság részére, a jelen Megállapodás megszűnésétől számított 90 napon belül visszafizeti azon összeget, amely az Óvadéki Összegből az összes Kintlévőség és a jelen Megállapodás 4. pontjában hivatkozott valamennyi összeg kifizetését követően megmaradt.
    </p>
    <p>
        6. Jelen Megállapodásra Magyarország joga az irányadó.
    </p>
    <p>
        7. Bármely vitát, amely jelen Megállapodásból vagy azzal összefüggésben keletkezik, beleértve annak létrejöttével, érvényességével vagy felmondásával kapcsolatos kérdéseket a Felek a Magyar Kereskedelmi és Iparkamara mellett szervezett állandó Választottbíróság szabályai szerint rendezik. A Választottbíróság három döntőbírából áll. A választottbírósági eljárás helye Budapest. A választottbíróság döntése végleges, kötelező erejű és azzal szemben fellebbezésnek nincs helye. A választottbírósági eljárás nyelve az angol.
    </p>
    <p>
        8. Jelen Megállapodás a Társaság és a FleetCor Hungary Kft megfelelően meghatalmazott képviselői általi aláírással lép hatályba.
    </p>
    <p>A jelen Megállapodás elolvasását és értelmezését követően a Felek a Megállapodást, mint akaratukkal teljes mértékben megegyezőt, aláírták.</p>

    <div>
        <div class="documents-agreement__underline documents-agreement__line-value">{!currentOpportunity.Account.BillingCity}, {!today}</div>
        <div>Kelt</div>

        <div class="documents-agreement__underline documents-agreement__line-value">{!fullName}</div>
        <div>Társaság képviselőjének aláírása és a Társaság bélyegzője</div>
    </div>
</div>