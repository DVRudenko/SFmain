<style>
    .documents-tac {
        font-size: 11px;
    }
</style>

<div class="documents-tac">
    <p  class="doc-header">Ogólne warunki korzystania z kart paliwowych wydawanych przez Shell Polska Sp. z o.o., a obsługiwanych przez Fleetcor Poland Sp. z o.o.</p>
    <p>Niniejsze Warunki regulują korzystanie z kart paliwowych wydawanych przez Shell Polska Sp. z o.o. oraz ich odsprzedaż i obsługę przez Fleetcor Poland Sp. z o.o. O ile Fleetcor i Główny Posiadacz Kart nie uzgodnią inaczej na piśmie (w tym za pośrednictwem poczty elektronicznej), niniejsze Warunki, wraz z późniejszymi zmianami, zastępują wszelkie Warunki wydane dotychczas przez Fleetcor oraz uchylają wszelkie warunki, na jakie powołuje się Główny Posiadacz Kart (m.in. we Wniosku).</p>
    <p>1. Definicje</p>
    <p>W niniejszych Warunkach następujące słowa, terminy lub wyrażenia mają następujące znaczenie: Umowa oznacza umowę z Głównym Posiadaczem Kart, na mocy której Główny Posiadacz Kart dokonuje Zakupów, korzystając z Karty (w tym uiszcza wszelkie Opłaty za Wniosek, Korzystanie z Karty i Obsługę), a także niniejsze Warunki oraz wszelkie załączniki, wraz z późniejszymi zmianami.</p>
    <p>Alerty oznaczają komunikaty wysyłane przy użyciu Serwisu Internetowego w celu poinformowania Głównego Posiadacza Kart o wykryciu nietypowego użycia co najmniej jednej Karty, których zakres może zostać ograniczony zgodnie z wyborem dokonanym w ramach Umowy.</p>
    <p>Wnioskodawca oznacza osobę prawną, spółkę osobową, grupę, firmę lub inną osobę ubiegającą się o Karty oraz każdą osobę, która podpisze Umowę.</p>
    <p>Wniosek oznacza formularz wniosku i/lub jakąkolwiek dokumentację przesłaną do Głównego Posiadacza Kart, wypełnioną i/lub podpisaną przez niego lub w jego imieniu, w których Główny Posiadacz Kart wyraża wolę zawarcia Umowy.</p>
    <p>Osoba Powiązana oznacza jakąkolwiek osobę fizyczną lub prawną związaną i/lub mającą powiązania finansowe z Głównym Posiadaczem Kart (np. członków tej samej grupy kapitałowej co Główny Posiadacz Kart).</p>
    <p>Uprawniony Posiadacz Karty oznacza osobę fizyczną lub prawną, której Główny Posiadacz Kart przekazał Kartę, w tym (w celu uniknięcia wątpliwości) jakąkolwiek Osobę Powiązaną lub jej przedstawiciela(-i).</p>
    <p>Karta oznacza jakąkolwiek kartę lub inne podobne urządzenie przekazane Głównemu Posiadaczowi Kart przez Fleetcor w celu umożliwienia Posiadaczom Kart dokonywania Zakupów, należącą do jednej z następujących kategorii: (a) Karty dla Kierowcy, czyli Karty przeznaczone do użytku z jakimkolwiek pojazdem przez Uprawnionego Posiadacza Karty wskazanego z nazwiska na Karcie; (b) Karty dla Pojazdu, czyli Karty, które dowolny Uprawniony Posiadacz Karty może użytkować z pojazdem wskazanym na Karcie; (c) Karty dla Kierowcy/Pojazdu, czyli Karty przeznaczone do użytku przez Uprawnionego Posiadacza Karty wskazanego z nazwiska na Karcie z pojazdem wskazanym na karcie; (d) Karty Uniwersalne; oraz (e) breloki z nadajnikiem, czyli urządzenia przeznaczone m.in. do ładowania pojazdów elektrycznych.</p>
    <p>Opłaty za Korzystanie z Karty i Obsługę oznaczają opłaty lub inne obciążenia określone w Umowie lub zakomunikowane za pośrednictwem poczty elektronicznej bądź Serwisu Internetowego, a także opisane w punkcie 7 poniżej.</p>
    <p>Posiadacz Karty oznacza Głównego Posiadacza Kart oraz, w stosownych przypadkach, jakiegokolwiek Uprawnionego Posiadacza Karty.</p>
    <p>Uczestnik Systemu Kart oznacza: (a) detaliczną stację paliw lub inny punkt detaliczny wskazany przez któregokolwiek z członków Grupy Fleetcor; i/lub (b) jakąkolwiek spółkę (która może, ale nie musi być członkiem Grupy Fleetcor), z którą członek Grupy Fleetcor zawarł umowę umożliwiającą mu fizyczne dostarczanie Zakupów bezpośrednio do Posiadacza Karty przy użyciu określonego rodzaju Karty. Kontrola oznacza, w odniesieniu do dowolnej spółki, posiadanie co najmniej 50% praw głosu przysługujących z wyemitowanego kapitału podstawowego tej spółki lub posiadanie – bezpośrednio lub pośrednio – takich uprawnień, które, z uwzględnieniem wszystkich okoliczności prawnych i faktycznych, umożliwiają wywieranie decydującego wpływu na innego przedsiębiorcę lub przedsiębiorców.</p>
    <p>Podmiot Podlegający Wykluczeniu lub Ograniczeniom oznacza podmiot: (a) na który zostały nałożone krajowe, regionalne lub wielostronne sankcje handlowe lub gospodarcze, w tym między innymi podmioty wskazane lub umieszczone w wykazie przez Organizację Narodów Zjednoczonych, Stany Zjednoczone, Unię Europejską (UE) lub państwo należące w danym momencie do Unii Europejskiej; lub (b) bezpośrednio lub pośrednio będący własnością takich podmiotów, kontrolowany przez takie podmioty lub działający w ich imieniu.</p>
    <p>Fleetcor oznacza Fleetcor Poland Sp. z o.o.</p>
    <p>Grupa Fleetcor oznacza Fleetcor Technologies, Inc. oraz każdą spółkę (w tym, dla uniknięcia wątpliwości, Fleetcor), która znajduje się w danym momencie pod bezpośrednią lub pośrednią kontrolą Fleetcor Technologies, Inc.</p>
    <p>Strona Internetowa Fleetcor oznacza stronę internetową znajdującą się pod adresem <a href="https://fleetcor.pl/" target="_blank">www.fleetcor.pl</a> lub pod innym adresem internetowym przekazanym Głównemu Posiadaczowi Kart.</p>
    <p>Własność Intelektualna oznacza patenty, znaki towarowe, znaki usługowe, prawa (zastrzeżone lub nie) do wszelkich wzorów, wnioski o zastrzeżenie któregokolwiek z powyższych, nazwy handlowe lub firmy, prawa autorskie (w tym prawa do oprogramowania komputerowego) oraz prawa do topografii; know-how, listy dostawców i klientów oraz inną wiedzę i informacje zastrzeżone; nazwy domen internetowych; prawa chroniące wartość firmy i reputację oraz wszelkie prawa i formy ochrony o charakterze zbliżonym do któregokolwiek z powyższych lub mające równoważny skutek w dowolnym miejscu na świecie, a także wszelkie prawa przysługujące z licencji oraz zgody odnoszące się do wszelkich praw i form ochrony wymienionych w niniejszej definicji.</p>
    <p>Serwis Internetowy oznacza udogodnienia udostępniane za pośrednictwem Strony Internetowej Fleetcor. Hasło oznacza dowolne hasło lub kod przekazane Użytkownikowi przez Fleetcor do korzystania w związku z Serwisem Internetowym.</p>
    <p>Dane Osobowe oznaczają wszelkie informacje dotyczące osoby zidentyfikowanej lub dającej się zidentyfikować, w tym w drodze identyfikacji za pomocą identyfikatorów internetowych, identyfikatorów urządzeń, adresów IP lub podobnych metod.</p>
    <p>Kod PIN oznacza osobisty numer identyfikacyjny Posiadacza Karty.</p>
    <p>Wysyłka Kodu PIN oznacza dokument i wszelkie opakowania służące do dostarczenia Kodu PIN do danej Karty Posiadaczowi Karty.</p>
    <p>Główny Posiadacz Kart oznacza jakąkolwiek osobę fizyczną, spółkę kapitałową, spółkę osobową, grupę kapitałową, firmę lub inną osobę, która zawarła Umowę o dostarczanie Kart.</p>
    <p>Jurysdykcja Podlegająca Ograniczeniom oznacza kraje obłożone kompleksowymi sankcjami handlowymi lub embargiem.</p>
    <p>Potwierdzenie Transakcji Sprzedaży oznacza dokument (wystawiony odręcznie lub elektronicznie) potwierdzający wydanie Zakupów Posiadaczowi Karty przy transakcji dokonanej Kartą.</p>
    <p>Zakupy oznaczają wszelkie towary lub usługi, jakie Posiadacz Karty może nabyć, posługując się Kartą, i otrzymać bezpośrednio od Uczestników Systemu Kart zgodnie z Umową. Kategorie Zakupów dostępne dla danej Karty są wskazane na jej awersie.</p>
    <p>Opłaty Drogowe oznaczają opłaty wynikające z systemu opłat za korzystanie z określonych dróg w ramach sieci Uczestników Systemu Kart. W stosownych przypadkach Uprawniony Posiadacz Karty lub Główny Posiadacz Kart upoważni Fleetcor lub Grupę Fleetcor do regulowania w jego imieniu i na jego rachunek wszelkich opłat należnych od Uprawnionego Posiadacza Karty lub Głównego Posiadacza Kart na rzecz odpowiedniego operatora systemu Opłat Drogowych. Fakturę wystawia właściwy operator systemu Opłat Drogowych. Fleetcor przekazuje Głównemu Posiadaczowi Kart zestawienie dokonanych transakcji zgodnie z planem rozliczeniowym. Dla uniknięcia wątpliwości Fleetcor jest uprawniony do obciążenia Głównego Posiadacza Kart wszelkimi Opłatami Drogowymi w miesiącu następującym po miesiącu, w którym zostały uiszczone. Fleetcor ani Grupa Fleetcor nie ponoszą żadnej odpowiedzialności za nieprawidłowe postępowanie operatora Systemu Opłat ani za błędy w rozliczeniach.</p>
    <p>Użytkownik oznacza Głównego Posiadacza Kart lub osobę bądź podmiot, na które Fleetcor zarejestrował Identyfikator Użytkownika (w tym, dla uniknięcia wątpliwości, jakiegokolwiek Posiadacza Karty), którzy są upoważnieni przez Głównego Posiadacza Kart do korzystania z Serwisu Internetowego.</p>
    <p>Identyfikator Użytkownika oznacza dowolny kod identyfikacyjny przekazany Użytkownikowi przez Fleetcor do korzystania w związku z Serwisem Internetowym.</p>
    <p>Limit Wydatków oznacza jakiekolwiek ograniczenia lub limity nałożone lub uzgodnione przez Fleetcor w odniesieniu do korzystania z jakiejkolwiek indywidualnej Karty i/lub jakiegokolwiek rachunku Karty i egzekwowane poprzez korzystanie z technologii zastosowanych w systemach Fleetcor lub opisane w indywidualnie obowiązujących umowach bądź definicjach produktów.</p>
    <p>Karta Uniwersalna oznacza Kartę przeznaczoną do użytku z dowolnym pojazdem przez dowolnego Uprawnionego Posiadacza Karty.</p>
    <p>2. Odbiór</p>
    <p>2.1 Podpisanie Umowy (w tym poprzez złożenie podpisu elektronicznego) przez Głównego Posiadacza</p>
    <p>Kart lub posługiwanie się jakąkolwiek Kartą po otrzymaniu Umowy przez Głównego Posiadacza Kart jest tożsame z akceptacją jej postanowień przez Głównego Posiadacza Kart, w imieniu własnym oraz wszelkich Osób Powiązanych, w stosunku do których Główny Posiadacz Kart podpisał Umowę.</p>
    <p>2.2 Główny Posiadacz Kart nie może podpisać Umowy inaczej niż w imieniu własnym i/lub wszelkich Osób Powiązanych.</p>
    <p>2.3 W przypadku podpisania przez Głównego Posiadacza Kart Umowy w imieniu i na rzecz Osób Powiązanych i/lub ujawnienia Fleetcor informacji o Osobach Powiązanych Główny Posiadacz Kart oświadcza i potwierdza, że: (a) odpowiada za wszelkie transakcje dokonane przy użyciu Kart udostępnionych takim Osobom Powiązanym; (b) posiada niezbędne uprawnienia do występowania w imieniu Osób Powiązanych, jest uprawniony do ujawniania informacji o Osobach Powiązanych i otrzymał na to zgodę; (c) jest świadom (i poinformował o tym wszelkie Osoby Powiązane), że dostarczane informacje mogą być przechowywane w systemach obsługiwanych przez Grupę Fleetcor lub w jej imieniu oraz że przedstawiciele wszelkich Osób Powiązanych (w tym, dla uniknięcia wątpliwości, Głównego Posiadacza Kart) mogą mieć dostęp do informacji dotyczących innych Osób Powiązanych, jak również jego samego, zgodnie z postanowieniami punktu 12 „Dane Osobowe” zamieszczonego poniżej; (d) umożliwi przeprowadzenie oceny kredytowej w odniesieniu do jakiejkolwiek Osoby Powiązanej poprzez uzyskanie jej pisemnej zgody (w tym za pośrednictwem poczty elektronicznej) na przeprowadzenie takiej oceny zgodnie z procedurami wymaganymi przez Fleetcor; (e) jest świadom (i poinformował o tym wszelkie Osoby Powiązane), że dostarczane przez niego informacje mogą doprowadzić do powstania powiązania między Osobami Powiązanymi w dowolnym biurze informacji kredytowej oraz że powiązanie to będzie uwzględniane we wszystkich przyszłych Umowach zawieranych przez daną Osobę Powiązaną do czasu skutecznego wystąpienia do biura (biur) informacji kredytowej o jego usunięcie; oraz (f) niezwłocznie poinformuje Fleetcor (i anuluje odpowiednią Kartę lub odpowiednie Karty) w przypadku, gdy powiązania z jakąkolwiek Osobą Powiązaną (lub Osobami Powiązanymi) zostaną osłabione na tyle, że Fleetcor nie powinien już traktować jej jako Osoby Powiązanej.</p>
    <p>2.4 Przekazywanie i/lub „odsprzedaż” Kart są niedozwolone.</p>
    <p>3. Założenie rachunku i udostępnianie Kart</p>
    <p>3.1 Wejście w życie Umowy jest uwarunkowane przejściem przez Głównego Posiadacza Kart kontroli wiarygodności kredytowej i/lub innych kontroli, których przeprowadzenia zasadnie wymaga Fleetcor, z wynikiem zadowalającym dla Fleetcor. Jeżeli Główny Posiadacz Kart nie przejdzie takiej (takich) kontroli, Umowa nie wywołuje żadnych skutków prawnych. Fleetcor założy odpowiedni rachunek (lub rachunki) dla klienta i zorganizuje produkcję Kart z zakodowanymi i wytłoczonymi danymi Posiadacza Karty, utworzenie Kodu PIN, a następnie wysyłkę Karty, a w stosownych przypadkach również Wysyłkę Kodu PIN do Posiadacza Karty.</p>
    <p>3.2 Fleetcor może zażądać od Wnioskodawcy i/lub Posiadacza Karty: użycia danych do otwarcia rachunku wysłanych na zweryfikowany adres w celu aktywowania Karty; przedłożenia fizycznych dokumentów tożsamości lub innych dokumentów/potwierdzeń; bądź podania imion i nazwisk, adresów i innych danych osobowych członków zarządu, udziałowców, wspólników lub innych właściwych osób w celu zweryfikowania ich tożsamości. Fleetcor może również skontaktować się z Wnioskodawcą i/lub Posiadaczem Karty w celu przeprowadzenia dodatkowych kontroli. Główny Posiadacz Kart jest zobowiązany do niezwłocznego zawiadamiania Fleetcor na piśmie o wszelkich zmianach (określonychw Umowie lub nie) danych dotyczących Głównego Posiadacza Kart, jego rachunku i/lub jakiegokolwiek Posiadacza Karty.</p>
    <p>3.3 Kod PIN zostanie nadany przez Fleetcor, chociaż Główny Posiadacz Kart może nadać dowolny Kod PIN za pośrednictwem Serwisu Internetowego, przy czym musi wówczas upewnić się, czy dla każdej Karty został nadany inny, wystarczająco bezpieczny Kod PIN. Każdy Kod PIN może być używany wyłącznie przez właściwego Posiadacza Karty i nie wolno ujawniać go nikomu innemu. Kod PIN musi zostać zapamiętany przez Posiadacza Karty, a wszelkie dokumenty, na których został dostarczony, muszą zostać zniszczone. Kod PIN nie może być przechowywany w żadnym innym formacie pisemnym (w tym w poczcie elektronicznej). Za niedopełnienie tych wymogów odpowiada Główny Posiadacz Kart, podobnie jak za posłużenie się Kartą z Kodem PIN przez jakąkolwiek osobę, upoważnioną lub nieupoważnioną, przed faktycznym anulowaniem Karty.</p>
    <p>3.4 Użytkownik składa wszelkie wnioski o wydanie dodatkowych Kart za pośrednictwem Serwisu Internetowego lub kierując je na adres Centrum Obsługi Klienta Fleetcor: <a href="mailto:obslugaklienta@fleetcor.pl">obslugaklienta@fleetcor.pl</a>. W przypadku zawnioskowania o dodatkową Kartę, Fleetcor może zażądać dodatkowego zabezpieczenia pieniężnego w rozsądnej wysokości. Jeśli Główny Posiadacz Kart nie udzieli takiego zabezpieczenia, Fleetcor ma prawo odrzucić wniosek o wydanie dodatkowej Karty.</p>
    <p>3.5 Wszystkie adresy dostawy dla Kart (oraz do Wysyłki Kodów PIN), które różnią się od adresów zapisanych w Umowie, muszą zostać potwierdzone przez Głównego Posiadacza Kart. Fleetcor może zażądać od Głównego Posiadacza Kart przedstawienia dowodu dokonania transakcji z takiego adresu. Karty zastępcze będą wysyłane na adres siedziby lub adres główny Głównego Posiadacza Kart podany w Umowie (lub zaktualizowany przez Głównego Posiadacza Kart w drodze pisemnego zawiadomienia (w tym za pośrednictwem e-maila) skierowanego do Fleetcor).</p>
    <p>4. Posługiwanie się Kartami</p>
    <p>4.1 Z zastrzeżeniem niniejszych Warunków Fleetcor wyraża zgodę na sprzedaż Zakupów Głównemu Posiadaczowi Kart przy użyciu Karty.</p>
    <p>4.2 Zakupy realizowane w Polsce będą sprzedawane i fakturowane przez Fleetcor Poland Sp. z o.o. W przypadku gdy Posiadacz Karty posługuje się Kartą poza granicami Polski, jednostką sprzedającą Zakupy i wystawiającą faktury dla Głównego Posiadacza Kart jest Fleetcor UK International Management Limited.</p>
    <p>4.3 Sprzedaż Zakupów Głównemu Posiadaczowi Kart odbywa się w imieniu i na rachunek Fleetcor.</p>
    <p>4.4 Fleetcor nabywa Zakupy od Uczestników Systemu Kart i sprzedaje je Głównemu Posiadaczowi Kart przy użyciu Karty. Zanim Posiadacz Karty odbierze Zakupy, Uczestnik Systemu Kart przekazuje Fleetcor tytuł prawny do Zakupów oraz prawo własności do nich.</p>
    <p>4.5 Fleetcor ma prawo rozporządzać Zakupami jako właściciel i przekazuje Zakupy Głównemu Posiadaczowi Kart. Fleetcor posiada koncesję na obrót paliwami ciekłymi w Polsce.</p>
    <p>4.6 Główny Posiadacz Kart przyjmuje do wiadomości, że: (a) Zakupy mogą być dokonywane bezpośrednio u Fleetcor, niezależnie od tego, czy to Fleetcor faktycznie je dostarcza (Zakupy mogą zostać dostarczone przez odpowiedniego Uczestnika Systemu Kart) – o czym mowa powyżej w punktach 4.3– 4.5; lub (b) Zakupy mogą być dokonywane u Uczestnika Systemu Kart (w związku z czym to on wystawia faktury), a nie u Fleetcor (wówczas tytuł prawny i prawo własności do Zakupów zostaną przekazane przez Uczestnika Systemu Kart bezpośrednio Posiadaczowi Karty). W takim przypadku odpowiednie roszczenie z tytułu dokonanego Zakupu zostanie scedowane przez Uczestnika Systemu Kart na Fleetcor, który prześle Posiadaczowi Karty wyciąg z transakcji i pobierze płatność. Jednak we wszystkich przypadkach Główny Posiadacz Kart jest zobowiązany do zapłacenia Fleetcor za Zakupy.</p>
    <p>4.7 Obowiązkiem Posiadacza Karty jest odebranie i zachowanie wszystkich Potwierdzeń Transakcji Sprzedaży wydawanych w momencie dokonywania Zakupów. Weryfikacja podpisu Uprawnionego Posiadacza Karty na Potwierdzeniu Transakcji Sprzedaży nie wchodzi jednak w zakres Umowy. Posiadaczom Kart nie wolno pozostawiać Kart w placówkach Uczestnika Systemu Kart.</p>
    <p>4.8 Główny Posiadacz Kart dołoży wszelkich starań, aby Karty znajdowały się wyłącznie w posiadaniu Uprawnionych Posiadaczy Kart i były używane wyłącznie przez nich. Karta nie jest ważna, jeżeli nie zostanie podpisana na pasku na odwrocie zgodnie z aktualnie obowiązującymi instrukcjami wydanymi przez Fleetcor. Karty pozostają zawsze własnością Fleetcor, a Główny Posiadacz Kart ma obowiązek niezwłocznie zwrócić Kartę (lub Karty) Fleetcor na jego żądanie.</p>
    <p>4.9 Posiadacz Karty może posługiwać się Kartą tylko: (a) jeżeli jest to aktualna Karta, której termin ważności nie wygasł, nie została anulowana, zatrzymana ani zgłoszona jako zgubiona lub skradziona; (b) w celu dokonywania Zakupów u Uczestnika Systemu Kart; (c) w celu dokonywania Zakupów z kategorii zdefiniowanych dla Karty, przestrzegając ograniczeń geograficznych i sieciowych Karty nałożonych przez Fleetcor; (d) w celu dokonywania Zakupów do ustalonego Limitu Wydatków; oraz (e) pod warunkiem, że na żądanie Uczestnika Systemu Kart wprowadzi Kod PIN.</p>
    <p>4.10 Główny Posiadacz Kart ma obowiązek dbać o to, żeby każdy Uprawniony Posiadacz Karty przestrzegał Umowy oraz wszelkich wymogów proceduralnych Uczestnika Systemu Kart dotyczących transakcji dokonywanych Kartami, a także aby żadna Karta nie pozostawała w posiadaniu osoby, która nie jest już Uprawnionym Posiadaczem Karty, oraz oświadcza i zapewnia, że każdy Uprawniony Posiadacz Karty został upoważniony do korzystania z Karty jako należycie upoważniony przedstawiciel Głównego Posiadacza Kart.</p>
    <p>4.11 Karty oznaczone jako Karty dla Kierowcy lub Karty dla Pojazdu są wydawane jako narzędzie informacji zarządczej. Takie Karty nie zapewniają dodatkowego zabezpieczenia. Z wyjątkiem przypadków przewidzianych w punkcie 6 Główny Posiadacz Kart jest odpowiedzialny za wszystkie zobowiązania z tytułu transakcji dokonywanych za pomocą Karty, niezależnie od tego, jakiego kierowcy lub pojazdu dotyczyły Zakupy.</p>
    <p>4.12 Fleetcor zastrzega sobie prawo do odmowy zrealizowania transakcji za pomocą Karty w dowolnym momencie i z jakiejkolwiek przyczyny związanej z bezpieczeństwem Karty lub rachunku, a Główny Posiadacz Kart przyjmuje do wiadomości i akceptuje fakt, że Fleetcor nie ponosi żadnej odpowiedzialności w przypadku takiej odmowy. Niezależnie od wszelkich Limitów Wydatków lub innych ograniczeń Główny Posiadacz Kart ponosi odpowiedzialność za korzystanie z Karty przez Posiadacza Karty lub osobę nieupoważnioną, z wyjątkiem przypadków wyraźnie przewidzianych w Umowie, a w szczególności pozostaje odpowiedzialny za wszelkie transakcje dokonane Kartą w przypadku nieprzestrzegania warunków Umowy przez Posiadacza Karty.</p>
    <p>5. Serwis Internetowy</p>
    <p>5.1 Serwis Internetowy umożliwia Użytkownikom obsługę zamówień dotyczących ich Kart, pobieranie informacji o transakcjach dokonywanych za pomocą Kart, otrzymywanie informacji oraz analizowanie tych informacji za pomocą funkcji raportowania dostępnych w Serwisie Internetowym.</p>
    <p>5.2 Główny Posiadacz Kart wyznacza (pisemnie, za pośrednictwem poczty elektronicznej lub inną możliwą drogą elektroniczną) Użytkownika, który zostanie administratorem i który będzie mógł dodawać Użytkowników do rachunku (rachunków) Głównego Posiadacza Kart. Wszystkim Użytkownikom zostaną przydzielone (za pośrednictwem poczty elektronicznej) Hasło i/lub Identyfikator Użytkownika umożliwiające im korzystanie z Serwisu Internetowego.</p>
    <p>5.3 Główny Posiadacz Kart zobowiązuje się, że Użytkownicy będą upoważnieni do reprezentowania go, przyjmuje do wiadomości, że ponosi odpowiedzialność za przechowywanie Haseł i/lub Identyfikatorów Użytkowników oraz zobowiązuje się, że będzie przestrzegał (i zadba o przestrzeganie przez Użytkowników) wszelkich instrukcji, jakie mogą zostać wydane przez Fleetcor w związku z korzystaniem z Serwisu Internetowego, w tym środków bezpieczeństwa, takich jak zmiana hasła. Główny Posiadacz Kart odpowiada za korzystanie z Serwisu Internetowego przez każdą osobę, upoważnioną lub nie, która uzyskuje dostęp do Serwisu Internetowego, korzystając z jakichkolwiek Haseł i/lub Identyfikatorów Użytkownika wydanych Głównemu Posiadaczowi Kart.</p>
    <p>5.4 Główny Posiadacz Kart jest zobowiązany do bezzwłocznego zgłaszania Fleetcor (oraz zadbania o zgłaszanie przez wszystkich Użytkowników) wszelkich usterek Serwisu Internetowego.</p>
    <p>5.5 Chociaż Użytkownicy są uprawnieni do wglądu do danych uzyskiwanych za pośrednictwem Serwisu Internetowego oraz do rozpowszechniania ich w ramach organizacji Głównego Posiadacza Kart, wszelkie inne wykorzystanie tych danych (w tym ich zwielokrotnianie lub publikacja) wymaga uzyskania uprzedniej pisemnej zgody od Fleetcor (w tym również za pośrednictwem poczty elektronicznej). Użytkownikom nie wolno udostępniać Serwisu Internetowego ani żadnych danych uzyskanych w wyniku korzystania z niego osobom trzecim.</p>
    <p>5.6 Fleetcor zastrzega sobie prawo do: (a) zmiany formatu lub zawartości Serwisu Internetowego; (b) wykonywania konserwacji, napraw lub ulepszeń Serwisu Internetowego, które mogą być konieczne do jego prawidłowego działania, przy czym w takim przypadku może wyłączyć Serwis Internetowy (w nagłych wypadkach bez uprzedzenia) i/lub wydać Użytkownikom polecenia, jakie uzna za zasadnie konieczne; i/lub (c) zawieszenia Serwisu Internetowego bądź odmówienia Użytkownikowi dostępu do niego w przypadku naruszenia Umowy.</p>
    <p>5.7 Główny Posiadacz Kart akceptuje Serwis Internetowy oraz udostępniane w nim dane „takimi, jakie są”, a korzystanie z Serwisu Internetowego odbywa się na rachunek i ryzyko Użytkownika. Mimo że Fleetcor dokłada wszelkich należytych starań, aby zapewnić dostępność Serwisu Internetowego oraz zgodność z prawdą i kompletność danych dostarczanych za jego pośrednictwem, nie może udzielić żadnej gwarancji w odniesieniu do dostępności Serwisu Internetowego lub danych. Fleetcor nie ponosi odpowiedzialności za skutki zmian w funkcjonalności Kart dokonanych za pośrednictwem Serwisu Internetowego.</p>
    <p>6. Anulowanie Kart i odpowiedzialność Głównego Posiadacza Kart</p>
    <p>6.1 W przypadku zgubienia, kradzieży, nieprawidłowego użycia Karty, pozostawania Karty w posiadaniu osoby, która przestała być Uprawnionym Posiadaczem Karty, lub jeżeli Główny Posiadacz Kart chce anulować Kartę z jakiegokolwiek innego powodu, zobowiązany jest niezwłocznie powiadomić o tym fakcie Fleetcor. Powiadomienia takiego można dokonać, kontaktując się z Centrum Obsługi Klienta Fleetcor poprzez wysłanie e-maila na adres <a href="mailto:obslugaklienta@fleetcor.pl">obslugaklienta@fleetcor.pl</a> lub telefonicznie pod numerem +48 22 244 1253.</p>
    <p>6.2 W przypadku zgubienia, kradzieży lub nieprawidłowego użycia Karty Główny Posiadacz Kart ma obowiązek przekazać Fleetcor wszelkie istotne informacje o okolicznościach jej zgubienia, kradzieży lub nieprawidłowego użycia oraz podjąć wszelkie zasadne kroki, aby pomóc Fleetcor odzyskać Kartę (lub Karty). Główny Posiadacz Kart musi również powiadomić policję o zgubieniu, kradzieży lub nieprawidłowym użyciu Karty, uzyskując protokół policyjny, którego kopię należy dostarczyć do Fleetcor. W przypadku gdy Karta pozostaje w rękach Uprawnionego Posiadacza Karty, Główny Posiadacz Kart ma obowiązek dopilnować, aby anulowana Karta została zniszczona, przy czym zniszczenie polega na wycięciu paska magnetycznego na Karcie (dotyczy to również wszelkich Kart, które zostały zgłoszone jako zgubione lub skradzione, a następnie zostały odzyskane).</p>
    <p>6.3 Fleetcor anuluje Kartę po złożeniu wniosku o anulowanie za pośrednictwem poczty elektronicznej lub Centrum Obsługi Klienta Fleetcor. Główny Posiadacz Kart nie ponosi dalszej odpowiedzialności za transakcje dokonane Kartą przy użyciu zgłoszonej Karty po złożeniu takiego wniosku.</p>
    <p>6.4Fleetcor może zażądać zwrotu wszystkich/niektórych Kart lub anulować bądź zawiesić wszystkie/niektóre Karty lub rachunki Kart w dowolnym momencie bez uprzedzenia, bądź też odmówić ponownego wydania, wymiany lub przedłużenia ważności jakiejkolwiek Karty w okresie, w którym: (a) istnieje podejrzenie oszukańczego, nielegalnego lub niezgodnego z prawem korzystania z jakiejkolwiek Karty lub rachunku Karty; (b) Fleetcor otrzyma informacje kredytowe dotyczące Głównego Posiadacza Kart, które w uzasadnionej ocenie Fleetcor będą niezadowalające; lub (c) jakikolwiek Posiadacz Karty narusza postanowienia Umowy.</p>
    <p>6.5 W przypadku anulowania lub zawieszenia Kart albo rachunku Kart bez uprzedzenia, Fleetcor jak najszybciej zawiadomi o tym Głównego Posiadacza Kart. W przypadku zawieszenia rachunku Karty przez Fleetcor z dowolnej przyczyny wszystkie środki należne Fleetcor od Głównego Posiadacza Kart zostają postawione w stan natychmiastowej wymagalności, a Fleetcor może zażądać od Głównego Posiadacza Kart dokonania płatności przed ponownym aktywowaniem rachunku.</p>
    <p>6.6 Karta musi być zawsze przechowywana w bezpiecznym miejscu, aby nie dopuścić do korzystania z niej przez osoby nieupoważnione. W szczególności Karta nie może być pozostawiana w samochodzie bez nadzoru. Uprawniony Posiadacz Karty zobowiązuje się do regularnego sprawdzania, czy Karta nie została zgubiona, skradziona lub użyta bez upoważnienia, a także do sprawdzania wyciągów z rachunku Karty. Uprawniony Posiadacz Karty jest zobowiązany do regularnego sprawdzania, czy Karta nie została sklonowana, skopiowana lub wykorzystana w sposób stanowiący nadużycie. Obejmuje to w szczególności sprawdzanie faktur i dowodów transakcji. Prośba ze strony Fleetcor o zwrot, anulowanie lub zawieszenie Karty nie ma wpływu na odpowiedzialność Głównego Posiadacza Kart za korzystanie z Kart przed ich faktycznym anulowaniem lub zniszczeniem.</p>
    <p>7. Ceny i Opłaty za Korzystanie z Karty i Obsługę</p>
    <p>7.1 Fleetcor negocjuje ceny, po których będzie sprzedawał paliwo Głównemu Posiadaczowi Kart i/lub Uprawnionemu Posiadaczowi Karty, na podstawie cen na stacjach benzynowych lub cen cennikowych oraz wszelkich uzgodnionych rabatów lub innych warunków obowiązujących w momencie dostawy, bądź kombinacji powyższego. Szczegółowe informacje na temat aktualnych cenników dostępne są w Serwisie Internetowym. Fleetcor informuje o historycznych cenach cennikowych za ostatnie 90 dni na prośbę Głównego Posiadacza Kart i/lub Uprawnionego Posiadacza Kart, przesłaną do Centrum Obsługi Klienta.</p>
    <p>7.2 Opłaty za Zakupy we Fleetcor są wskazane w Umowie lub w innej korespondencji pisemnej (w tym dostarczanej pocztą elektroniczną i za pośrednictwem Serwisu Internetowego). Kwota naliczana za Zakupy dokonywane za granicą będzie w razie konieczności przeliczana na polskie złote po możliwym do niezależnego zweryfikowania obowiązującym kursie wymiany ustalonym przez Fleetcor lub w jego imieniu (w sposób racjonalny).</p>
    <p>7.3 Zakres i stawki wszelkich Opłat za Korzystanie z Karty i Obsługę, za które odpowiada Główny Posiadacz Kart, są wskazane w Umowie lub w innej korespondencji pisemnej (w tym dostarczanej pocztą elektroniczną lub za pośrednictwem Serwisu Internetowego) pomiędzy Fleetcor a Głównym Posiadaczem Kart i mogą być zmieniane według uznania Fleetcor. Ponadto Fleetcor zastrzega sobie prawo do wprowadzenia w dowolnym momencie dodatkowej Opłaty za Korzystanie z Karty i Obsługę w odniesieniu do Zakupów dokonywanych za pomocą Karty na stacjach paliw innych niż stacje Shell, przy czym w takim przypadku Fleetcor niezwłocznie powiadomi Głównego Posiadacza Kart o takiej opłacie. Korzystanie z Karty po otrzymaniu powiadomienia oznacza akceptację nowej Opłaty za Korzystanie z Karty i Obsługę.</p>
    <p>7.4 Wszystkie Opłaty za Korzystanie z Karty i Obsługę dotyczące poprzedniego okresu rozliczeniowego zostaną doliczone do następnej faktury/wyciągu Głównego Posiadacza Kart i będą płatne zgodnie z punktem 9.</p>
    <p>8. Faktury i wyciągi</p>
    <p>8.1 Faktury i/lub wyciągi będą wysyłane lub udostępniane Głównemu Posiadaczowi Kart w odstępach czasu ustalonych przez Fleetcor. Na fakturze/wyciągu wyszczególniane będą transakcje dokonane za pomocą Karty (wraz z kwotą naliczoną za te transakcje) w danym okresie rozliczeniowym, a także ewentualne Opłaty za Korzystanie z Karty i Obsługę.</p>
    <p>8.2 Jeżeli jest to dozwolone przepisami prawa i jeżeli Główny Posiadacz Kart zarejestrował się (w razie potrzeby) do celów fakturowania elektronicznego, faktury/wyciągi będą udostępniane za pośrednictwem Serwisu Internetowego i/lub poczty elektronicznej, przy czym w takim przypadku faktury i/lub wyciągi papierowe nie będą udostępniane. W takiej sytuacji Główny Posiadacz Kart wyraża zgodę na otrzymywanie faktur elektronicznych zamiast faktur papierowych od spółek Grupy Fleetcor i/lub Uczestnika Systemu Kart, którzy są w stanie wystawiać faktury elektroniczne w danym kraju i/lub którym pozwalają na to przepisy prawa. Jednak w przypadku gdy Główny Posiadacz Kart poprosi o otrzymywanie faktur papierowych zamiast faktur elektronicznych, a Fleetcor wyrazi na to zgodę, Fleetcor będzie pobierać dodatkową opłatę na pokrycie dodatkowych kosztów administracyjnych. Główny Posiadacz Kart zostanie poinformowany o jej wysokości na piśmie.</p>
    <p>8.3 W przypadku gdy Główny Posiadacz Kart, który aktualnie otrzymuje papierowe faktury i/lub wyciągi, chce przejść na elektroniczne faktury i/lub wyciągi, musi to nastąpić w drodze pisemnego wniosku.</p>
    <p>8.4 Wszelkie pytania dotyczące faktur lub wyciągów, w tym między innymi prośby o wydanie kopii Potwierdzeń Transakcji Sprzedaży, muszą mieć formę pisemną (w tym również za pośrednictwem poczty elektronicznej lub Serwisu Internetowego) i muszą zostać przesłane przez Głównego Posiadacza Kart do Fleetcor w ciągu 3 miesięcy od daty wystawienia faktury lub wyciągu. Po upływie 3 miesięcy uznaje się, że Posiadacz Karty zaakceptował poprawność danych na fakturze i zobowiązanie do zapłaty.</p>
    <p>9. Płatność</p>
    <p>9.1 Zapłata przez Głównego Posiadacza Kart wszelkich kwot należnych z tytułu Umowy dokonywana jest bezpośrednio przez Głównego Posiadacza Kart, w walucie określonej na danej fakturze, oraz – o ile Fleetcor nie ustalił inaczej w Umowie – następuje w drodze polecenia zapłaty na rachunek bankowy wskazany przez Fleetcor, w taki sposób, aby środki wpłynęły na ten rachunek w terminie płatności podanym na danej fakturze. W przypadku gdy transakcja spełnia kryteria zastosowania mechanizmu podzielonej płatności, Fleetcor zamieści na fakturze stosowną adnotację, a Główny Posiadacz Kart będzie zobowiązany do dokonania płatności z zastosowaniem mechanizmu podzielonej płatności.</p>
    <p>9.2 Rozliczenie dotyczy całej kwoty wszystkich faktur należnych i niezapłaconych na dany dzień. Główny Posiadacz Kart może dokonywać płatności za pośrednictwem osób trzecich wyłącznie za uprzednią pisemną zgodą Fleetcor (która może zostać udzielona za pośrednictwem poczty elektronicznej).</p>
    <p>9.3 Bez uszczerbku dla przysługującego mu prawa do rozwiązania Umowy Fleetcor zastrzega sobie prawo do naliczania odsetek za zwłokę i rekompensaty z tytułu kosztów windykacji należności w maksymalnym zakresie dopuszczalnym przez obowiązujące prawo.</p>
    <p>9.4 Główny Posiadacz Kart ma obowiązek uiścić opłatę minimalną w wysokości 40 EUR lub wyższej, w zależności od obowiązującego prawa, za każdą niezrealizowaną płatność w formie polecenia zapłaty lub w innej formie, na którą Fleetcor wyrazi zgodę w Umowie, a która nie zostanie rozliczona.</p>
    <p>9.5 Główny Posiadacz Kart oświadcza i zapewnia Fleetcor, że nie będzie dokonywał płatności na rzecz Fleetcor środkami pochodzącymi z przestępstwa z naruszeniem przepisów o przeciwdziałaniu praniu pieniędzy.</p>
    <p>9.6 Fakturę otrzymaną od Fleetcor może zapłacić jedynie Główny Posiadacz Kart. Inny podmiot lub osoba nie ma prawa uregulować faktury bez uprzedniej pisemnej zgody Fleetcor (która może zostać udzielona za pośrednictwem poczty elektronicznej).</p>
    <p>10. Bezpieczeństwo i limity finansowe</p>
    <p>10.1 Fleetcor zastrzega sobie prawo do zażądania ustanowienia zabezpieczenia transakcji dokonywanych za pomocą Karty oraz wszelkich innych kwot należnych na mocy Umowy w dowolnej formie. Ustanowienie zabezpieczenia nie ma wpływu na odpowiedzialność Głównego Posiadacza Kart wynikającą z Umowy.</p>
    <p>10.2 Jeżeli zabezpieczenie nie zostanie ustanowione na żądanie, wygaśnie lub z jakiejkolwiek przyczyny straci ważność, wówczas – bez uszczerbku dla prawa Fleetcor do dochodzenia wszystkich należnych kwot od Głównego Posiadacza Kart – Fleetcor może rozwiązać Umowę w trybie natychmiastowym, zawiadamiając o tym Głównego Posiadacza Kart.</p>
    <p>10.3 Fleetcor może wprowadzać zmiany w Limitach Wydatków.</p>
    <p>11. Niedokonywanie kompensat</p>
    <p>11.1 Wszystkie płatności dokonywane przez Głównego Posiadacza Kart lub uznania czy zwroty należne Głównemu Posiadaczowi Kart będą zaliczane w pierwszej kolejności na poczet należnych odsetek, a dopiero później, według własnego uznania Fleetcor, mogą być odliczane od wierzytelności, niezależnie od ich tytułu.</p>
    <p>11.2 W zakresie dozwolonym przez obowiązujące przepisy prawa, nie dopuszcza się żadnych kompensat ani roszczeń wzajemnych wobec Fleetcor w związku z roszczeniami wysuwanymi przez Posiadacza Karty przeciwko Fleetcor.</p>
    <p>12. Ochrona Danych Osobowych</p>
    <p>12.1 Główny Posiadacz Kart i Fleetcor mogą w trakcie realizacji Umowy przekazywać sobie nawzajem Dane Osobowe. Przetwarzanie Danych Osobowych będzie się odbywać zgodnie z postanowieniami Umowy i obowiązującymi przepisami dotyczącymi ochrony danych (obowiązujące przepisy dotyczące ochrony osób fizycznych, przetwarzania takich informacji oraz wymogów bezpieczeństwa dla takich informacji i ich swobodnego przepływu).</p>
    <p>12.2 Fleetcor i Główny Posiadacz Kart zgadzają się i potwierdzają, że każdy z nich będzie działał niezależnie jako administrator przetwarzanych przez siebie Danych Osobowych. Umowa nie stanowi podstawy do wspólnego wykonywania uprawnień administratora danych w odniesieniu do Danych Osobowych.</p>
    <p>12.3 Fleetcor będzie przetwarzał Dane Osobowe dostarczone przez Wnioskodawcę, Głównego Posiadacza Kart, Osoby Powiązane i Uprawnionych Posiadaczy Karty zgodnie z Polityką Prywatności dostępną na Stronie Internetowej Fleetcor. Dane Osobowe będą przetwarzane w zakresie niezbędnym do świadczenia usług związanych z dostarczaniem Kart i związanych z nimi usług Głównemu Posiadaczowi Kart w sposób opisany w Umowie, a w szczególności w następujących głównych celach: (a) świadczenie usług przez Fleetcor na rzecz Głównego Posiadacza Kart i ich doskonalenie; (b) spełnianie wymogów prawnych związanych ze świadczeniem usług przez Fleetcor na rzecz Głównego Posiadacza Kart, w tym w przepisów w zakresie kontroli handlu i zwalczania przekupstwa i korupcji; oraz (c) zapobieganie oszustwom i prowadzenie dochodzeń w ich sprawie. W wyniku przetwarzania każda osoba, której Dane Osobowe są przetwarzane, ma prawo zażądać dostępu do danych, ich sprostowania, usunięcia i ograniczenia przetwarzania oraz może sprzeciwić się przetwarzaniu i zawnioskować o przekazanie jej Danych Osobowych stronie trzeciej. Więcej informacji na temat przetwarzania Danych Osobowych przez Fleetcor można znaleźć w polityce prywatności Fleetcor pod adresem: <a href="https://fleetcor.pl/polityka-prywatnosci" target="_blank">https://fleetcor.pl/polityka-prywatnosci</a>.</p>
    <p>12.4 W przypadku gdy Główny Posiadacz Kart przekazał Fleetcor Dane Osobowe Uprawnionych Posiadaczy Kart (w tym między innymi pracowników stałych lub tymczasowych, podwykonawców, stażystów lub innych członków personelu), Główny Posiadacz Kart przekaże Uprawnionym Posiadaczom Karty informacje zawarte w Polityce Prywatności. Fleetcor będzie upoważniony do sprawdzenia dotrzymania tego obowiązku ze strony Głównego Posiadacza Karty na żądanie.</p>
    <p>13 Okres obowiązywania i rozwiązanie Umowy</p>
    <p>13.1 Umowa obowiązuje do czasu jej rozwiązania zgodnie z niniejszymi Warunkami.</p>
    <p>13.2 Bez uszczerbku dla innych praw i środków zaradczych każda ze stron może rozwiązać Umowę, kierując do drugiej strony pisemne wypowiedzenie z wyprzedzeniem co najmniej 14 dni (w tym również za pośrednictwem poczty elektronicznej), ze skutkiem na koniec miesiąca kalendarzowego. Ponadto każda ze stron może wypowiedzieć Umowę w dowolnym momencie, jeżeli: (a) druga strona stanie się lub w uzasadnionej opinii danej strony może stać się niewypłacalna, jest zagrożona niewypłacalnością bądź całość lub większość majątku drugiej strony jest przedmiotem sądowego postępowania egzekucyjnego albo postępowania w sprawie zabezpieczenia powództwa, bądź zajdzie jakiekolwiek inne zdarzenie, które w opinii danej strony może mieć wpływ na zdolność drugiej strony do wypełnienia któregokolwiek lub wszystkich obowiązków bądź wywiązania się z jakichkolwiek zobowiązań wynikających z Umowy; lub (b) zaistnieją inne okoliczności, które dają danej stronie prawo do rozwiązania Umowy wynikające z jej postanowień.</p>
    <p>13.3 Fleetcor może rozwiązać Umowę ze skutkiem natychmiastowym po zawiadomieniu Głównego Posiadacza Kart, jeżeli: (a) Fleetcor otrzyma ocenę kredytową, która w uzasadnionej ocenie Fleetcor będzie niezadowalająca; (b) Fleetcor dowie się, że Główny Posiadacz Kart i/lub jakakolwiek Osoba Powiązana (lub Osoby Powiązane) są kontrolowane przez rząd jakiejkolwiek Jurysdykcji Podlegającej Ograniczeniom bądź jest Podmiotem Podlegającym Wykluczeniu lub Ograniczeniom; (c) we Fleetcor, u Głównego Posiadacza Kart bądź u Osoby Powiązanej (lub Osób Powiązanych) dojdzie do Zmiany Kontroli; lub (d) w uzasadnionej ocenie Fleetcor opartej na wiarygodnych dowodach Główny Posiadacz Kart narusza przepisy dotyczące przeciwdziałania praniu pieniędzy w związku z Umową i nie dostarczył informacji wykazujących zgodność z takimi przepisami.</p>
    <p>13.4 Zmiana Kontroli następuje w szczególności w przypadku gdy: (a) osoba lub podmiot przejmuje Kontrolę nad stroną, nad którą dotychczas nikt nie sprawował Kontroli; (b) jednostka dominująca najwyższego szczebla danej strony przestaje sprawować nad nią Kontrolę; (c) osoba lub podmiot przejmuje Kontrolę nad jednostką dominującą najwyższego szczebla danej strony; lub (d) osoba lub podmiot, które nie znajdują się pod Kontrolą jednostki dominującej najwyższego szczebla danej strony, przejmują Kontrolę nad tą stroną.</p>
    <p>13.5 Fleetcor może zamknąć dowolny rachunek należący do Głównego Posiadacza Kart, zawiadamiając go o tym, w przypadku gdy żadna Karta wydana w związku z tym rachunkiem nie była używana przez okres co najmniej 13 miesięcy. Ponadto, jeżeli w tym okresie nie korzystano z żadnego rachunku Głównego Posiadacza Kart, Fleetcor może również rozwiązać Umowę, zawiadamiając o tym Głównego Posiadacza Kart.</p>
    <p>14 Skutki rozwiązania Umowy</p>
    <p>14.1 W przypadku rozwiązania Umowy z jakiejkolwiek przyczyny, bez uszczerbku dla praw przysługujących Fleetcor, które zostały przez niego nabyte do dnia rozwiązania Umowy, całe saldo rachunku Głównego Posiadacza Kart staje się wymagalne i płatne w całości na rzecz Fleetcor, a wszyscy Posiadacze Kart natychmiast tracą prawo do posługiwania się Kartami.</p>
    <p>14.2 W przypadku rozwiązania Umowy z jakiejkolwiek przyczyny Główny Posiadacz Kart zobowiązany jest zniszczyć wszystkie Karty, co obejmuje przecięcie paska magnetycznego na Kartach oraz, jeżeli wymaga tego Fleetcor (ale tylko w przypadku rozwiązania Umowy przez Głównego Posiadacza Kart), Główny Posiadacz Kart zobowiązany jest przedstawić protokół zniszczenia, zawierający wszystkie numery Kart i odpowiadające im imiona i nazwiska Posiadaczy Kart oraz potwierdzający zniszczenie wszystkich Kart wydanych Głównemu Posiadaczowi Kart. Główny Posiadacz Kart pozostaje w pełni odpowiedzialny, bez żadnych ograniczeń, za każde użycie i/lub niewłaściwe użycie Karty do czasu jej zniszczenia.</p>
    <p>15 Ograniczenie odpowiedzialności</p>
    <p>15.1 Z wyjątkiem przypadków, w których taka odpowiedzialność nie może zostać ograniczona lub wyłączona zgodnie z prawem, ani Fleetcor, ani żaden członek Grupy Fleetcor nie ponosi odpowiedzialności za utracone zyski ani za straty lub szkody pośrednie bądź wtórne poniesione przez Posiadacza Karty lub jakąkolwiek stronę trzecią w związku z Zakupami lub korzystaniem z którejkolwiek z Kart bądź z Serwisu Internetowego, w tym między innymi za utratę możliwości korzystania, utratę spodziewanych zysków, uszczuplenie dochodów, straty produkcyjne i przerwanie działalności.</p>
    <p>15.2 Ponadto Fleetcor nie ponosi odpowiedzialności wobec Posiadaczy Kart ani osób trzecich w związku z oszustwem, zaniedbaniem, działaniem, niewykonaniem zobowiązania lub zaniechaniem po stronie: (a) niezależnych wykonawców zatrudnionych przez Fleetcor bądź ich pracowników, podwykonawców lub agentów; oraz (b) Uczestnika Systemu Kart bądź jego pracowników, podwykonawców lub agentów (w tym odmową zrealizowania Zakupów).</p>
    <p>16 Własność Intelektualna</p>
    <p>16.1 Własność Intelektualna wymieniona poniżej w sposób niewyczerpujący pozostaje własnością członków Grupy Fleetcor i/lub ich licencjodawców: (a) wszelkie oprogramowanie komputerowe lub dane dostarczone (za pośrednictwem Serwisu Internetowego lub w inny sposób) lub wykorzystywane przez Fleetcor bądź któregokolwiek członka Grupy Fleetcor w ramach wykonywania Umowy; (b) zawartość Strony Internetowej Fleetcor i Serwisu Internetowego, w tym między innymi wszelkie kody, teksty, obrazy, łącza i strony internetowe; oraz (c) wszelkie inne materiały dostarczone przez Fleetcor lub któregokolwiek członka Grupy Fleetcor na podstawie Umowy.</p>
    <p>16.2 Główny Posiadacz Kart nie ma prawa wprowadzać żadnych modyfikacji w oprogramowaniu komputerowym dostarczonym lub użytkowanym przez Fleetcor lub któregokolwiek członka Grupy Fleetcor na mocy Umowy, tworzyć utworów zależnych na jego podstawie, transmitować go, rozpowszechniać, dokonywać inżynierii wstecznej, odkodowywać, dekompilować, dezasemblować ani sprowadzać go do postaci czytelnej dla człowieka, a także ma obowiązek zadbać o to, aby nie czynili tego Uprawnieni Posiadacze Kart i/lub Użytkownicy (i nie zezwalać na to świadomie innym).</p>
    <p>16.3 Wszelka Własność Intelektualna wynikająca z Umowy lub opracowana na mocy Umowy bądź w celu jej wykonania przysługuje Fleetcor lub członkowi Grupy Fleetcor (w zależności od przypadku) i staje się ich własnością, a ponadto, na mocy niniejszego punktu 16, Główny Posiadacz Kart ma obowiązek podjąć wszelkie niezbędne kroki, aby dokonać cesji i zapewnić, aby Uprawnieni Posiadacze Kart i/lub Użytkownicy dokonali cesji takiej Własności Intelektualnej na rzecz Fleetcor lub dowolnego członka Grupy Fleetcor.</p>
    <p>17 Zmiany Warunków</p>
    <p>17.1 Bez uszczerbku dla postanowień punktu 7 Fleetcor ma prawo, działając racjonalnie i powiadamiając Głównego Posiadacza Kart z miesięcznym wyprzedzeniem (za pośrednictwem Serwisu Internetowego lub w inny sposób), zmienić dowolne postanowienia niniejszych Warunków (w tym między innymi wszelkie postanowienia zawarte w korespondencji pisemnej, w tym również za pośrednictwem poczty elektronicznej i/lub Serwisu Internetowego) lub wprowadzić nowe warunki dotyczące innych systemów kart lub serwisów internetowych, które są podobne do obecnego systemu Kart lub Serwisu Internetowego, niezależnie od tego, czy ten nowy system jest obsługiwany przez Fleetcor, czy przez stronę trzecią w imieniu Shell.</p>
    <p>17.2 Użycie jakiejkolwiek Karty po zawiadomieniu o zmianach niniejszych Warunków lub po wprowadzeniu nowych warunków uznaje się za akceptację zmienionych lub nowych warunków przez Głównego Posiadacza Kart.</p>
    <p>18 Przenoszenie własności</p>
    <p>18.1 Główny Posiadacz Kart nie ma prawa dokonywać cesji swoich praw, uprawnień ani obowiązków wynikających z Umowy, przenosić ich własności ani ustanawiać na nich hipoteki lub innych obciążeń.</p>
    <p>18.2 Fleetcor ma prawo, wyłącznie według własnego uznania i bez zgody Głównego Posiadacza Kart, dokonywać cesji swoich praw, uprawnień i obowiązków wynikających z Umowy, przenosić ich własność i ustanawiać na nich hipoteki lub inne obciążenia.</p>
    <p>19 Odpowiedzialność solidarna</p>
    <p>W przypadku gdy jest więcej niż jeden Główny Posiadacz Kart, Główni Posiadacze Kart solidarnie odpowiadają za wywiązywanie się ze swoich obowiązków.</p>
    <p>20 Nagłówki</p>
    <p>Nagłówki użyte w Umowie zostały zamieszczone wyłącznie dla ułatwienia i nie mają wpływu na interpretację Umowy.</p>
    <p>21 Zawiadomienia</p>
    <p>21.1 Zawiadomienie, żądanie, wniosek, oświadczenie bądź inna korespondencja wymieniana w ramach Umowy lub w związku z nią wymagają formy pisemnej pod rygorem nieważności i należy je wysyłać za pośrednictwem e-maila: <a href="mailto:obslugaklienta@fleetcor.pl">obslugaklienta@fleetcor.pl</a> lub Serwisu Internetowego.</p>
    <p>21.2 Zawiadomienia, żądania, wnioski, oświadczenia bądź inną korespondencję odbywającą się w ramach Umowy lub w związku z nią należy kierować do strony na adresy lub numery wskazane w danym momencie (na piśmie) przez stronę, do której kierowana jest korespondencja, wskazując jako odbiorcę osobę do kontaktów w związku z rachunkiem, a ponadto, w przypadku wszelkiej korespondencji wysyłanej do Fleetcor, wysyłając ją również do wiadomości zespołu prawnego na adres siedziby.</p>
    <p>21.3 Wszelkie zawiadomienia przekazane na mocy Umowy: (a) stają się skuteczne dopiero po otrzymaniu ich pod właściwym adresem w sposób umożliwiający adresatowi zapoznanie się z ich treścią; (b) dostarczone poza godzinami pracy uznaje się za doręczone dopiero na początku następnego dnia roboczego w danym miejscu; oraz (c) mogą zostać wycofane lub odwołane wyłącznie w drodze zawiadomienia przekazanego zgodnie z niniejszym punktem.</p>
    <p>22 Siła Wyższa</p>
    <p>Fleetcor ani żaden członek Grupy Fleetcor nie ponoszą odpowiedzialności za niewykonanie obowiązków wynikających z Umowy, jeżeli ich wykonanie zostało opóźnione, utrudnione, zakłócone, ograniczone lub uniemożliwione: (i) przez jakiekolwiek okoliczności, na które Fleetcor lub dany członek Grupy Fleetcor bądź ich agenci i podwykonawcy nie mają wpływu; lub (ii) przez konieczność zastosowania się do jakichkolwiek przepisów ustawowych, wykonawczych lub aktów prawa miejscowego bądź jakiegokolwiek nakazu, żądania lub wniosku organu lub urzędu międzynarodowego, krajowego, portowego, transportowego, lokalnego bądź innego lub jakiegokolwiek organu lub osoby występującej w charakterze lub w imieniu takiego organu czy urzędu bądź bezpośrednio lub pośrednio kontrolowanej przez nie spółki kapitałowej.</p>
    <p>23 Zrzeczenie się praw</p>
    <p>Niewyegzekwowanie przez Fleetcor lub któregokolwiek członka Grupy Fleetcor jakiegokolwiek postanowienia Umowy w dowolnym czasie nie oznacza odstąpienia od tego postanowienia, chyba że Fleetcor potwierdzi to na piśmie. Zrzeczenie się praw przysługujących z tytułu naruszenia Umowy nie oznacza zrzeczenia się praw przysługujących z tytułu innych naruszeń ani zrzeczenia się na stałe praw przysługujących z tytułu ewentualnych dalszych naruszeń Umowy.</p>
    <p>24 Właściwość prawa i sądu</p>
    <p>Postanowienia Umowy podlegają prawu polskiemu, a strony niniejszym uzgadniają, że wszelkie spory lub roszczenia wynikające z niniejszej Umowy będą podlegały wyłącznej jurysdykcji polskich sądów.</p>
    <p>25 Język Umowy</p>
    <p>25.1 Każde zawiadomienie, żądanie, wniosek, oświadczenie bądź inną korespondencję wymienianą w ramach Umowy lub w związku z nią: (a) należy sporządzać w języku polskim; lub (b) jeśli nie są sporządzone w języku polskim, należy dołączać do nich tłumaczenie na język angielski wykonane przez tłumacza i poświadczone za zgodność przez członka dyrekcji strony będącej nadawcą.</p>
    <p>25.2 Strona będąca odbiorcą ma prawo założyć prawidłowość tłumaczenia dokumentów dostarczanych zgodnie z punktem 25.1(b) i polegać na tych tłumaczeniach.</p>
    <p>26 Rozdzielność postanowień</p>
    <p>Jeżeli którekolwiek postanowienie lub postanowienia Umowy zostaną uznane za niezgodne z prawem, niewykonalne lub sprzeczne z prawem bądź porządkiem publicznym, nie ma to wpływu na ważność pozostałych postanowień Umowy. Jeżeli wskutek jakiegokolwiek oświadczenia prawa lub obowiązki strony doznają istotnego uszczerbku, strony spotkają się i przeprowadzą rozmowy w dobrej wierze w celu dokonania zmiany postanowień Umowy, których to dotyczy, tak aby jak najwierniej i jak najrzetelniej oddać intencje i cele Umowy.</p>
    <p>27 Brak powiązań</p>
    <p>Żadne z postanowień Umowy oraz żadne czynności dokonane przez strony na mocy Umowy nie powodują zawiązania spółki osobowej, stowarzyszenia, wspólnego przedsięwzięcia ani innego podmiotu służącego współpracy pomiędzy stronami.</p>
    <p>28 Zapewnienie zgodności</p>
    <p>28.1 Fleetcor i Główny Posiadacz Kart oświadczają i zapewniają się wzajemnie, że w związku z Umową: (a) posiadają wiedzę na temat przepisów antykorupcyjnych i przepisów w zakresie przeciwdziałania praniu pieniędzy odnoszących się do wykonywania Umowy oraz będą ich przestrzegać; oraz (b) ani oni sami, ani żaden z ich pracowników, dyrektorów, agentów lub podmiotów stowarzyszonych (bądź ich pracowników, dyrektorów, agentów) nie przekazał, nie zaoferował ani nie zezwolił na przekazanie lub zaoferowanie, a także nie przekaże, nie zaoferuje ani nie zezwoli na przekazanie lub zaoferowanie żadnej płatności, prezentu, obietnicy ani innej korzyści, bezpośrednio ani za pośrednictwem żadnej innej osoby lub podmiotu, na rzecz, do użytku lub na korzyść jakiegokolwiek urzędnika państwowego lub innej osoby, w przypadku gdy taka płatność, prezent, obietnica lub inna korzyść: (i) stanowiłaby gratyfikację za załatwienie sprawy i/lub (ii) naruszałaby obowiązujące przepisy antykorupcyjne.</p>
    <p>28.2 Wykonując Umowę, Strony mają obowiązek przestrzegać wszystkich obowiązujących przepisów prawa, zasad wprowadzonych przez rząd, regulacji i nakazów.</p>
    <p>29 Prawa osób trzecich</p>
    <p>29.1 Zakłada się, że zobowiązania i obowiązki Głównego Posiadacza Kart są przyjmowane przez Fleetcor na swoją własną rzecz oraz na rzecz Grupy Fleetcor, a ponadto, z zastrzeżeniem postanowień punktu 29.3, zakłada się, że będą one egzekwowane przez te strony.</p>
    <p>29.2 Z wyjątkiem przypadków przewidzianych w punkcie 29.1 żaden z warunków tutaj zawartych nie podlega wyegzekwowaniu przez osobę lub podmiot niebędące stroną Umowy.</p>
    <p>29.3 Niezależnie od postanowień punktu 29.1 Umowa może zostać zmieniona lub rozwiązana przez strony bez zawiadamiania lub zgody jakiejkolwiek strony trzeciej.</p>
    <p>Niniejsze Warunki zostały ostatnio zmienione w dniu 4 grudnia 2019 roku.</p>
</div>